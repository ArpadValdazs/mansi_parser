usŭm χɔ̄tpa ńawramn l'aχtχati. mań ńawram samn patne pȯrat ēkwat atχatēɣ͔ət, χanlawe: χɔ̄ti usŭm χɔ̄tpa is ńawramn l'aχtχatas. ńawram ē̇ti āpan punawe, tuwəl āpa i̯ȯli paln kasai̯ punawe. kērtal l'ul'. tuwəl pēs rū̬tane ak nē (ak ēkate, ꞩāꞩe) χanlaŋke pati. āpate nȯŋχ=almalaŋke pati. mȯtant namət nomseɣət. χoti sȯrŭmpatŭm χum is l'aχtχati, ta nam tȯri̮ɣ āpa i̯ȯl=χani, ńawram ta sawit wasi̮ɣ at l'uńꞩi. usŭm χɔ̄tpa ńawramn l'aχtχati. ta usŭm χɔ̄tpa manər nam ɔ̄ńꞩəs, ta nam ta punawe. nē χɔ̄tpa nē ńawramn l'aχtχati, χum χɔ̄tpa χum ńawramn l'aχtχati. usŭm χɔ̄tpa mana χurip ɔ̄ls, mana χurip pos ɔ̄ńꞩəs, ńawram ak ta ꞩirəl i̯ēmti. pusən ńawram nupəl ti pati. usŭm χɔ̄tpa χūrum man ńila=at tal porat l'aχtχati. χūrum tal ke iŋ at'im, sis wat'i. χum ńawramn āꞩe rū̬t sȯrŭmpatum χȯtpa l'aχtχati, nē ńawramn ꞩańe rū̬t sȯrŭmpatum χȯtpa l'aχtχati.