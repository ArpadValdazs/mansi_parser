Месыг пагыл ват агы. Месыг пагын ват агы. Месыг пагын налынан агы. Месыг пагын карысь суунт. Яныгманэ лагланув яныгмаст. Яныгманэ катанув яныгмаст. Янˈкинˈ вой пурнэ налыман агы. Сысынˈ пагыл сысувт оолы. Хар сам кеелтан яныг келы. Уй сам кеентан яныг келы. Лагланува ке марсёмавет. Катануваке морсёмавет. Янˈкинˈ келы ваатан минэв. Марсёмима катанув яр нюсэва. Марсёмима лагланув ер нюсэва. Янˈкинˈ келы ватав янˈкил ат поляве. Тууйтынˈ келы ватав тууйтыл ат патаве. Лагыл ёныг совяр кат еныг совяр ёнгева. Янˈкил ке полява янˈке яллэва. Тууйтыл ке патаве тууйтэ яллэва. Нялтал сорт хурет нэтагыт полэва. Портал сорт хурип нэтагыт полэва. Сууп эрыг хуром сов эргева. Аксырминманˈ ват агы оолэва. Аксырминманˈ налыман агы оолэва. Нэ хуры манынˈыт васинтэв. Хум хуры манынˈыт васинтэв. Кал тэнˈ тэнˈ тэнˈ кал тэн, тэн,тэн Сат на̄нˈкоп хо̄т на̄нˈкоп на̄нˈкинˈ сохилт о̄лэгом. Хӯром но̄р нила но̄р корсит коломт уелэгом. Тором ва̄рнэ сав хо̄тал тэп тэнэ тэпинˈ какром но̄мсэгом. Нӯмп тором асем, мань пиг мань а̄гы исынˈ хо̄тал воранˈке патс. Сэмыл иво̄п ивинˈ во̄рет сэмыл ӯе келп ӯе савиг сатме. Хонал мань а̄гы мань пиг исынˈ хо̄тал тэлы. Ильпил тэлнэ а̄гыт, пыгит тах во̄р ӯй а̄ланˈке ат хасанˈке патэгыт. Ам тан элыпалант во̄рн ялэголь. Сэмыл иво̄п ивин во̄рна минанˈке атхатэгом. Пунам хӯм масом хӯм таглом ер масэгом. Ипыг ла̄гыл хургинˈ маньсуп а̄т туляп тулянˈ ла̄гылн масыном. Мань а̄гы мань пиг исынˈ хо̄тал кастыл масылом. Хонал пукнытэ яктыма эламхо̄лас исынˈ хо̄тал тэлы. Во̄рн минэ сав хӯмым ам хольтомн ос масха̄тэгыт. Ипиг сов пунынˈ кит тӯпри, а̄т туляп тулянˈ кит ла̄гылн масыягом. Мань а̄гы мань пиг исынˈ хо̄тал Кастыл масыогом. Са̄т хо̄р совным варима совья мольсянˈом, нёхсынˈ во̄нˈн ӯинˈ во̄нˈн лӯмпалн масылом. Мань а̄гы мань пиг исынˈ хо̄тал кастыл масылом. А̄т кенˈноп кенˈнынˈ энтапил, нехсынˈ са̄нˈканыл ӯинˈ са̄нˈканныл энтаптахтегын. Мань а̄гы мань пиг исынˈ хотал кастыл энтантахтэгом. Са̄мынˈ кол са̄мом нӯпил енˈхегын. Са̄мынˈ кол са̄момныл, са̄т нял хо̄т нял пунманˈ самынˈ тыгыт вӯвлом. Мань а̄гы мань пиг исынˈ хотал кастыл вувлом. Нёхсе пун ӯй пун талы по̄йк нумн торап а̄сёмн по̄йхегом. Ты во̄рн минэ каномт во̄р ӯй со̄тынˈ л ех номылматэн. Мань а̄гы мань пиг исынˈ хо̄тал тэлы тыхоль ос по̄йхсёгыт. Ха̄р нелом яныт са̄грапом, нёхсынˈ ванˈн нӯмпамн а̄милом. Мань а̄гы мань пиг исын хо̄тал кастыл а̄миллом. Нила но̄р хӯром но̄р карсит коломным хо̄на ка̄лэгом. Сысынˈ кол сысомн ёмгегом. Во̄нтыр сов паттамп кит ёса, панˈкаинˈ совп ялпынˈ манн пӯныягом. А̄к туляп тулянˈ кит лаглагомн ватныягом. Мань а̄ги мань пиг исынˈ хотал кастыл ваттыягом. Вортынˈ сысо̄п нянˈра ва̄вт , нех- Наинˈ сат ма̄ о̄тринˈ хо̄т ма̄ ёхтом сӯвом а̄кт туляп тулянˈ катн вӯвлом. Мань аги мань пиг исын хо̄тал кастыл вӯвлом. Ха̄р ёмнэ ӯй ёмнэ хо̄са ӯсы лыл эла еммыг тэгом. Нумы тором а̄сём сатом семыл иво̄п ивинˈ ворн калэгом. Семыл ӯй келп ӯй во̄р сысн мынэгом. Тором яныг а̄сем сатом пут вийт о̄вманˈ мань я таньхе нупил ёмелом. Семыл иво̄п ивлы во̄рн ёхтасом. Хоталь о̄лнэ сав ив хал со̄х яныяном. Во̄нтыр сов паттап кит ёса патсанэ канэнт. Пес пуминˈ сов тур во̄нха тэлы. Хо̄са ма̄ минамин юипалт. Понсом со̄сыг кит сам сӯнсэгом. Ма̄тыр сыр ма̄ а̄ня ке̄лы. Ха̄р емнэ ӯй ёмнэ хо̄са ӯсыл тув еммыгтэгым. Арталанэ нялн хӯл арталылом. Нюрум ӯй ӯнтом ма̄ сюрп сэрнˈ кол хурипох о̄лы. Немлом то̄сам ялпынˈ ӯй лягалэгом. Нанˈ юрум ӯй пиг мала савит сыс ёр о̄ньсегын, мала савит магин ёр о̄ньсегин-кона каллэн. Сыс ёранмен магыл еранмен ярталыянмен. Нюрум ӯй пиге тав латнˈэ холм юнпилт. Пагын тэнэ ӯс тэнэ яныг турл кон лакс. Тав уня тэм кит а̄нˈканагеныл пувнотэ. Семыл керп кернˈ ивн сартаситэ. Сёнпир нэ сяне са̄лтол рухинˈ тальхоп а̄т кенˈнэ ронˈхиман анˈхитэ. Хунта эламхолас исынˈ хо̄тал тэлы, пукнитэ яктыма сав хӯмн а̄лавенпил, тыхоль ронˈхиман аснˈхавен. Лям ив хас ив кисынˈ а̄нан хуюптаслом. Мань а̄гы мань пиг пиг исынˈ хо̄тан кастыл хуютпаслом. Нёхсынˈ ванˈн нӯмпа инˈ а̄лмилом. Ювие минэ сыс вур хӯм минэгом. Намынˈ сов ма̄т ранˈхиман тотылом. Пут вийт о̄вманˈ манья тальхет ро̄нˈхилом. Сӯнтын я сунтомпант ёхтасом. Нӯмы тором а̄сём миннэ лӯв хайтнэ лӯв хурип ӯс хунта сатом. Муннэ лӯв хайтнэ лӯв хурип ӯс нӯмпалт со̄рм во̄т вийт о̄вманˈ кол тором хунта сатом. Войкан вийтоп хӯлынˈ а̄с а̄ло̄мпал нупыл сунсэгом. Мань а̄гы мань пиг та̄глынˈ по̄гыл тором хӯнта сатом. О̄влэ а̄с вийт со̄рын номтом номсэгом. Ты а̄лам нюром ӯй пигом мань а̄гы мань пиг таглынˈ пагыл полт тотылом. Войкан вийтот хӯлынˈ а̄с а̄ломпал нупыл хо̄р ёмнэ хо̄ра усылыл ёмегом. Талтынˈ пагын талтн ёхтасом. Пагыл пагыл сов миром ам ляльтомн хайтэгит. Тунт ёныг янˈк ёныг ёнгегыт. Вуреке хӯром вӯ́ре аниглаве. Котлинˈ пагыл котил, миннэ тул ха̄йтнэ тул карсит кол ке̄лы. Та авинˈ кол авсӯнтын тотылом. Ты миннэ тӯл ха̄йтнэ тул карись колныл понˈке вотыма яныг эке кон кала. Нюром ӯн пигом вуреке хӯром вуре аниглаве. Холь со̄с со̄сынˈ катыл ёхтытэ. Ё̄р сысоп ё̄р катоп кит хӯмн а̄лмавес. Ты сюре корись корись колн тулстэн. Хӯром парт панˈхит пасалн унтыстэна. Вовта ярмех сюне вовта хуль сюне ха̄лн унтавес. Пагыл тагыл са̄в хумим тӯр тэп а̄с тэп са̄в сан тотэгит. Ӯнтнэ хо̄тал ярст пагыл тагыл са̄в нэ сав хӯм а̄тхатэгыт. Сӯп эрыг хӯром сов эргоманыл юнпалт. Каталыл пал отрынˈ ик (ек) икегыт. Хоталь о̄лнэ нумпалом товлынˈ сат са̄в пупыг пойкегыт. Мань а̄гы мань пиг исынˈ хо̄тал пойкегыт. Выйт хӯл во̄р ӯй со̄тын лёнˈх пойкегыт. Нумы тором а̄сё лавом а̄т этэ икима юнпалт. мань а̄гы мань пиг касынˈ хо̄талэ касынˈ этэ ты парс. Яты няврамт, ты нюром ӯй пиган икман хо̄сытыл, ак нэтэн ак хӯмитэн патнэ мос икена. Ак овлитанэн са̄т тал икена, тувил са̄т том но̄с о̄лэна. Тыхоль товлынˈ са̄т сав пупыг со̄хха пойкена. Ты нюром ӯй пиган а̄нˈтын ӯй ирин катыл люлелана. Ам ань миннэ лӯв хойтнэ хуринˈ ӯсын минэгом. Нумы тором а̄сём сатом са̄нн вот вийт о̄втанˈ колн минном. Анˈтынˈ ӯй ир пуванˈке тот патэгом. Хӯром пагыл савнˈ сахип са̄в хӯмин анˈтынˈ ӯй иринˈ катыл тот ос люлявен. Эти вовнэ иром а̄лпылн ӯл хортаве. Фты няврелт хультэ кит вусял хӯром вусял.