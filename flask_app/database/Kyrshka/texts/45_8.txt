Mir susne χum kastən ērı̮ɣ. l'iliŋ sɔrni ɔu̯mɒŋ ūs kȯtlet sarniŋ laɣlu̮p ɔu̯mɒŋ kȯl kiwərt ūnli. lalɣlən pasan num palt sāt lȯmtup lomtəŋ nēpak lȯwinti. ēte lȯwinti, χɔtale lȯwinti, sɔrniŋ lȯmtup lȯmtəŋ nēpak lowinti. nɔtəŋ pı̮ɣ χansa χansi, ēte χansi, χɔ̄tale χansi. nɔtəŋ āɣi χansa χansi, ēte χānsi, χɔ̄tale χānsi. tɔχ χāsnete χalt, χɔtti māt sawəŋ l'un'ꞩil l'uꞩne suı̯ti, sawəŋ pȯjkəl pȯjən suı̯ti. sāt lȯmtu̮p lȯmtəŋ jalpiŋ nēpak pɔjltite, sāt lȯmtu̮p sɔrniŋ nēpak pantite. sɔrniŋ laɣlu̮p laɣləŋ pasanəl kwāli, sɔrniŋ partu̮p partəŋ kȯlkann wāı̮ɣli. sāməŋ kȯl sāmēn jōmi, sāt tuwmanəŋ sɔrniŋ laraꞩ punsi. χotal' ɔ̄lne najiŋ sāt jɔχne sɔrniŋ kempliɣ jalpiŋ tāɣle wı̮̄ɣ. n'ɔχsɒŋ waŋən num paln χɔ̄ptite, ū̮jaŋ waŋən num paln χɔ̄ptite. neı̮ɣlɒ χɔtal sɔrniŋ saı̮ɣ num paln liliŋ sɔrni ɔu̯mɒŋ kēnt pinite. at tul'ɒp tul'ɒŋ lāɣlen māsi sɔriŋ amnap kit sɔpak. liliŋ sɔrni ɔu̯maŋ kȯl koni paln kon kwāli. sāt luu̯ ꞩaltu̮m kȯln jōmi, peꞩe pal ke χansaŋ uje puwi. at tul'ap tul'ɒŋ kātəl n'arme pal ke χansaŋ uj at tul'ɒp tul'ɒŋ kātəl puu̯i. liliŋ sɔrni ɔu̯maŋ kȯl āwin wantite. sɔrniŋ lȯspa jalpəŋ ꞩērmat pintltite. sisiŋ uj num paln taramti, χɔtal χansaŋ jalpəŋ īnar tāramti, ētpɔs χansaŋ jalpəŋ īnar tāramti. liliŋ sɔrni ɔu̯man kȯln ꞩālti. akw laɣlu̮p sāt ꞩarka āji, sɔrniŋ laɣlu̮p sāt ꞩarka āji. liliŋ sɔrni ɔu̯maŋ kȯl koni paln kwāli peꞩe pal ke χansaŋ luu̯ sisn̥. sɔrniŋ siraj suu̯əŋ kātəl sɔrniŋ lunt χuril īsi. akw pal kātetəl sɔrniŋ lȯspa jalpiŋ ꞩērmat puwi. akw pal kātetəl sāt urpa jalpəŋ χɔmꞩɒte puwi. peꞩe pal ke rɔχtuptite, minne tul χaln laplawə, χajtne tul χaln laplawə. ti sāmt wormaltawəs. tou̯ləŋ sāt, laɣləŋ sāt ūntum kȯl wormaltawəs. tou̯ləŋ sāt, laɣləŋ sāt sisiŋ kȯl sisn̥ pati. peꞩe pal χansaŋ uje rɔtmalti, n'arme pal χansaŋ uje puwi. tou̯ləŋ sāt laɣləŋ sāt ūntu̮m kol lȯu̯ partu̮p partəŋ kȯlkann pati. saw̯əŋ saχəp saw kȯn'arēn an'iɣlawə. sawəŋ n'apɒp saw kȯn'arēn an'iɣlawə. tou̯ləŋ sāt ꞩaltum kȯl χɔtal jɔ̄χne sāt ꞩȯs jɔ̄nχite. kwāli kona sisiŋ kȯl sisn̥ jōmi. peꞩe pal ke χansaŋ uj sisn tāli, sɔrniŋ lunt χuril īsi. sāt urpa jalpiŋ χɔmꞩɒl pese pal ke χansaŋ uje rɔχtu̮ptite. minne tul χaln laplawə, χajtne tul χaln laplawə. takwi ūnlən tēpəŋ ās kotl'ēn liliŋ sɔrni ɔu̯mɒŋ kōln jɔχti, liliŋ sɔrni ɔu̯mɒŋ kōln ꞩalti. sɔrniŋ laɣlu̮p laɣləŋ pasann ūnti, sāt lȯmtu̮p jalpəŋ nēpak punsi, sāt lȯmtu̮p sɔrniŋ nēpak lȱwinti. nɔtəŋ pı̮ɣ sāt χansa χansi, nɔtəŋ āɣi sāt χansa χansi.