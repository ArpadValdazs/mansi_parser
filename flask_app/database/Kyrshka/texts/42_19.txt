Akv ojka oli, hottal̩ jalas. Pes pauln hojas - Tit akv vāne ojkam ols, tьɧ hujiɧleɧum. Hojas Juv ꞩaltьs. Ul̩a teɧ. Avi suntet l̩uli lavi - hotpa man oli tit? Ta porat (Ꞩopьr ah toul Hurьɧ) naluv kol vanpa lajves. Johtum lavi - Am sar kon-kvaleɧum, luvum ꞩopiteɧum. Kona kvalas ta tālmatas, ta mini. Juvle nupьl huntli, jinete suiti. Luv sis tarmьl haŋhas, Ela porьɧmas, l̩oŋh koni palna porьɧmas. Tujt kiverna tujtha- tas, huntli, tau miname suiti. Tau Tot ta huji tuijt kivert. Akv nakt juvle jinete suiti, poterti takvi ure. - Atьr et, aꞩirma, am lavi, ti poluŋkve patvesum. Elmohlas hьliŋ mat pateɧum tah Hottal̩ porslavem. Ojka ta huntli, minuŋkve pats, ta patme suiti. Elmholas ta kvālapas, luvьŋ sune juji palt ta minas. Luvьŋ sune unli, luve juv-tajapime, tup kelp voŋhat oli. Tuvьl paulna minas: Mot paulna johtьs, lavi: - Manьr sir māk am johtalasum? - Taj, laveɧt - pes paul. Tot olmьt elmholasьt pusьn juv tajvesьt. Liliŋ taɧьl olim juv ta tajapavet. An̩ johtum Ojka lavi, patme suiti, aꞩirm ēt. Pil̩tahtnut n̩ar lolntьl oli, aꞩirman tajves. An̩ paulьŋ mahum lavsьt - Tuv minev. Ta minasьt, tuv johtesьt, huji. Ul̩ jiv ta saɧraɧt. Ul̩al ta paltsanel Piltahtnut ul̩al̩ paltsanel. Noŋal̩ minne sultum jolal̩ juvnitijanel, Jolal̩ minne sultum noŋhal̩ juvnitijanel. Toh laveɧt - Elmolas isьŋ torum vari, tamle ut ul vos oli. Ti paul jorut ols. Paul jorut kasьŋ paul oli, pes porat Paul jorut elmholas juv teɧte.