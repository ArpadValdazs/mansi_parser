A ha ha ha Jalpiŋ əriꜧ: Tь ńavremt, luji votuv sakat njaŋramlaŋke pats. Saka āᵴārmaŋ ēmtaŋke pats. Jemujt morьtь jalasəꜧit. ərꜧanə hum kona kallь. ja tь njavremt, ōlnə. varmil̩uwa saka l̩ul̩eꜧ tь emtaŋkepats. Am tь kon kallom kanomt ak l̩ul̩ varmil̩ hōlsom. Tь man̩ aꜧip man̩ piꜧop piꜧiŋ pāꜧil taltuvt. Sat hār hājtom vojkan vijtop hulьŋ ās ālompt. Minnə lūv hajtnə luv huriŋ ūs jelьpalt. Njālk hūl taꜧlьŋ jā tal̩ huvt. Man̩ poŋ hal ᵴaviŋ suj suje hōlsom. Tь halt iᵴkiᵴ varnə mahom iᵴkiᵴ variman jalasꜧit. Tan toha laveꜧit: İᵴkiᵴ kiᵴ kiᵴ kiᵴ əkaꜧ ōjkaꜧ āk njāv ōᵴᵴəꜧa. Vuriŋ pal voriŋ pal sav sumьjah taꜧintaptəꜧa. Ūj tur jāktə. ūj peᵴ jaktəꜧa. Әrꜧanə hūm ōс kona kallь. jatь njavremt tь kona kollom konomt ōs saka l̩ul̩ varmil̩ hōlsom. Tь sāt hār hājtom vojkan vijtop hūlьŋ ās ālompalt. Njalk hūl tāꜧlьŋ jā tal̩huvt. Səmil jivop jivŋ vōr sьmt. Punьŋ samp vōr meŋk ture suj hı̯lsom. jatь hjavremt, tь man̩ āꜧi man̩ piꜧ kāsьŋ koluv tōrməke sotaraŋ hōtal kastьl tь hul̩iluv. Tь johtanəkanuvt vasьꜧ mana jomas. Punьŋ samt vōr meŋkatn njalnə hūl jol̩ juv nos tь tah njalaveva. İᵴkiᵴ varm mahom ōs mos pelpiᵴ nov jalaŋke patsit. Әrꜧanə hum ōs kona kallь. jatь njavremt vārmil̩u saka l̩ul̩eꜧ tь jemtaŋke pats. Am tь kona kallom kanomt ōs saka l̩ul̩ varmьl̩ hōlsom. Tь hōtal jānьt sampa hūm ākijn, tav sātsom man̩ aꜧip, man̩ piꜧop, piꜧiŋ pāꜧьl tāltuv. Sāt hār hajtom vojkan vijtop hulьŋ ās ālom palt. Njalk hūl sjuniŋ ja tal̩huvt səmil jivop jiviŋ vor sьmuvt. Sāt meŋk unla, nj̄ar hōvt ōltьm kol. āvitə pūnsima suj tьs. Әrꜧanə hūm ōs kona kallь. jatь njavremt varmil̩uv ūᵴtapil ljul̩eꜧ jemtьs. Tь kona kalloom kanomt ōs saka ljul̩ varmil̩ hōlsom. Tь minnə tul, hājtnə tul, kasь hōn ākijuv, səlsom man̩ aꜧi man̩ piꜧ tāꜧlьŋ paꜧil tāltuvt. Vōjkan vij top hūlьŋ ās ālompalt. Minnə lūv hājtnə huv huriŋ ūs nūmpalt. Tārŋ jiv tāre saka tanə sujtь. Taꜧŋ jiv taꜧl saka tanə sujtь: Punьŋ samp sāt meŋk johtomanьl sujtь. Ān̩tan man hōtal hotal̩ ōlnə sav pupiꜧ, hjohs pun ūj pun j̄omas pojkl sōhha tьꜧ pojksalsa nuv. Man̩ āꜧi man̩ piꜧ jisьŋ hōtal man tanannьl pojkaᵴuva. Tan vijt hūl sōt varaŋke tьꜧ kos jalsit. An̩ nōmtanl patom najiŋ mānn ta tьlām last. Man tāl pōjlam j̄aŋkŋ koln tьꜧ tь hul̩vesuva. An̩ vasьꜧ hjohs pun ūj pun jomas pojkuv, hotalje pojkiluva. Hotь nūmpaluv tōvlьŋ sātŋ man pojkuv holave. Tь j̄ohtanə kanuvt punьn samp vōr meŋkatŋ juv ta təveva. Әrꜧanə hum saka takiᵴ ərꜧi ljuᵴin ālatь patь. İᵴkiᵴ varnə mahom ās pelpiᵴ jalasəꜧt. Mahom palt varatəꜧt. Tan laveꜧt. Әkaꜧ ōjkaꜧ āk piꜧriᵴ ōᵴᵴəꜧa. har tur jaktəꜧa ūj tur jaktəꜧa. Vurŋ pal sāv sumъjah tāꜧintaptəꜧa. vorŋ pal sav sumъjaꜧ taꜧintaptəꜧa. Әrꜧanə hūm ōs kona kallь. jatь njavremt tь on kallam kanomt ōs ljul̩ varmil̩ hōlsom i vasom. Vojkan vijtop hūlŋ ās kot̩ljuvt. Punьŋ samp sāt meŋk jomeꜧt. Vūr Ut̩ᵴi vōr ut̩ᵴi janьꜧ turl roŋheꜧt. jatь njavremt āꜧi oᵴnə sav hūmim, piꜧ oᵴnə sav humim. Piꜧann āꜧijann kona ul taratəna. Ōvьlŋ paꜧl ōvluvn punьŋ samp sav meŋk save joꜧtom. Әrꜧanə hūm ōs kona kallь.  jatь njavremt paꜧil tālt punŋn samp sāt meŋk jōmeꜧt. jatь tь man̩ āꜧi man̩ piꜧ kasьŋ hōtaluv ākpisəꜧ tь huliluva. An̩ pupꜧanuva. tan nōmtanьl patom najiŋ mann minamanьl jujipalt. Man tāl poljam jaŋkŋ kolt tьt juv tьməve. Sьsanuv ljul̩nə ōsьŋ taꜧop taꜧiŋ jiv man an̩ ak ōn̩ᵴeva. Әrꜧanə hum ōs mōᵴᵴaken kona kalapalь. jatь njavremt āviŋ kol āvijan nj̄ar nāŋk nj̄ar hōv ōsьŋ sьrl tovrtəlana. Әriꜧ tь ojipss. Āvit mahom roŋheꜧt. Moljaꜧ moljah avi tovrtəlana. Kol jiŋtaꜧ ᵴar lap vojves. ratave i meŋkt saka takiᵴ eoŋheꜧit. İᵴkiᵴ varom mohom kolkann jola ᵴakr tahtast. Āvin jotas. Āvi tь manьꜧtaŋke patves. Moᵴ ōls sьr sьpiꜧ ta tolmatas. Aka moᵴᵴaken juv həꜧlapals i konale niromtahtas. Hūrmitəꜧ nəꜧlaps i sohha juv ta ᵴalsьt. jun ōs hoŋheꜧit. Tuvl kolkann jola untəꜧit. Moᵴ unləꜧit, i noŋh ljuleꜧt i kona hoŋhiman ta minəꜧt. jatь jikol ta pars.