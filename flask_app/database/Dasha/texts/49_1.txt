kit χum ɔ̄leı̮ɣ, janı̮ɣ χumite nēɣəŋ, mań xumite nē at ɔ̄ńꞩi. ı̯anı̮ɣ χumite ēkwate kon=kwāls, ul'ı̯iw̯ sāɣruŋkwe. ul'ı̯iw sāɣri. ti mus l'ūńꞩi. akw ērt sunsi, u̯ɔ̄r sali χār ta ı̯uu̯. ı̯is, ta minas, patrɒs. tuu̯ aku̯aı̮ɣ ta l'uńsi, tuu̯l. tuu̯l ı̯uu̯ ꞩaltəs. ı̯uu̯ ꞩaltəs, pante lāu̯i: - naŋ matər wāsən, law̯i - āt'i, lawi, - an nēmatər at wāsŭm - at'i, lawi, naŋ wāsən, tuı̯tilən. am wāɣlum, lāwi. naŋ wāslən. - am wāsŭm, kos, - lāwi. - ia, lawi am ńalanŭm - ı̯ɔ̄u̯tanŭm tiɣ maı̯ēn. lāwi. ńalanale - ı̯ɔ̄u̯tane ta maı̯west. kon ta powarti. ta wāŋki, ta wāŋki. kon - pats, ȯńɣa ul'ı̯iw sāɣrən mān tuw ta mini. ȯńɣa ul'ı̯iw saɣrən mān ı̯oχtəs, tuu̯ ta turmanlawes. ȯńɣan χuı̯ne tɔ̄u̯lil tōtwes tot ta χuı̯ɒs. χȯlit kwāls, ɔ̄s ta mini. ɔ̄s ta ńɔ̄ri, wāŋki. ta minas, ta minas, χar lɔ̄ŋχən ta pats. χar lɔ̄ŋχ χosit ta mini. ta pȯwari. ɔ̄ńɣa sunsi ɔ̄s ta etimawes. pāu̯l at patrəs. ɔ̄s χuı̯n'utəl ta totwes. tot χuı̯as χolitan ɔ̄s ta mini, wāŋki ta mini. akw ērt sunsi, pāu̯l ta patrəs. χurmit χɔ̄tɒl ērtt. akw̯ ērt nɔ̄ŋχ lapsɒŋkwe ti pats, nɔ̄ŋχ ti l'ūlı̣s. nɔ̄ŋχ l'ūl's akw ūsil wı̮ɣ, kit ūsil ūsuu̯li χurmit ūsil ūsuu̯li. aku̯ ert pēlpı̮ɣ ti ı̯ēmtəs, ı̯ȯ̬muŋkwe ta pats. ta minas, ta minas, ta minas. χɔ̄sa minas, wat'i minas, akw ērt ēlal' sunsi, χāre tot ı̯ȯmı̮ɣti ta lakwite ta lakwəste, lakwəste, nal ta liste. nale χār ańt titn tuu̯ - pēlχatɒs. ań ńale χarn ı̯ot ta totwes, takwi ta ı̯ui palt ta mini, ta ńau̯lite akw ērt ēlal' sunsi, saka sāw sāli nāŋki. xāre tuu̯ ta ꞩaltəs. sunsi ton ēlmχolast naŋkeɣt. χūrŭm χum tot, sā lit palt. tuu̯ minuŋkwe pili, nomsi: amman alawem taχ. ań ta χūrŭm χumna an χāre ńall ta laı̯wes, ta alwes tuu̯ ta minas. lawi: - am ńālŭm, lawi, maı̯elēn, ńalŭm ēri. - at mı̮ɣluu̯ laweɣt. man ı̯aɣāɣi ɔ̄ńseu̯. naŋ man ı̯aɣāɣiı̯uw̯ nēɣiɣ wı̮ɣlen - ke, ńāll mı̮ɣluw̯ - ti āt'i wı̮ɣluu, ı̯aɣāɣi - k ɔ̄ńꞩiṁ. ı̯uu̯ ta minast, ta totwes. ı̯uu̯ ı̯oχtesət, lāweɣt. - man χum χȯntsuu̯, naŋəŋ χum ēri? nēte lawi: ēri. akwan ta ꞩəpitawesı̮ɣ, wāpsı̮ɣ ta ı̯ēmtəs. χuı̯asət χɔ̄lit kwalsət, upane la weɣt: - wɔ̄rn ı̯alèw̯. ta kērχatsət. ań wapsanəl naməl namtsanəl. - naŋ namən manər, laweɣt - am namŭm at ɔ̄ńꞩeɣŭm. ta āran ńēꞩe naməl ta namtsanəl. "āra nēꞩe wap suu̯" ta lāweɣt. χūrŭm ı̮āŋk χɔ̄ptət ta kērwes. wɔ̄rn ta minasət. wɔ̄rn ı̯oχtèsət, wɔ̭̄r sālit χɔ̄ntsət. ta paχu̯tèɣt nāll. upane ti alasət, xɔ̄t-sāt kèm sāli alasət. AN wapsanəl akw sāli lis, ńali sāli pukin tuu̯ pēlχatɒs, tuu̯ χanaı̯ɒs ı̯ot ta totwes. ta ńau̯lite, ta ńau̯lite. akw̯ mat ı̯oχtəste, ta alaste kasaı̯l ꞩul'alaste, ta alaste. upane saliı̯anəl taltsanəl, ı̯uu̯ ta taχasət. tau̯ tuu̯ ta χul'təs, ı̯aktlaχti. sāli taltɒste, ı̯uu̯ ta mini ı̯uu̯ minimète pal χɔ̀pte ꞩam ta puu̯təste. lēńχɔ̄ptē. sunna ta taltɒste. kit χɔ̄pt kērχatɒs ta mini. ı̯uu̯ ı̯oχ təs. upane ta mowinteɣt - aχa-χa, a-χa-χa, wapsuu̯ akw χɔ̄pt ta alam! χolit ɔ̄s ta minas. χūrŭm sēməl χɔ̄ptəl kērwes. ul'ı̯iu̯ totne χɔ̄pt ɔ̄ı̯kariꞩitəl kērwès. ta minasət. ūpane ta taχasət tau̯ ta ı̯ȯmtaχtanti ı̯upane ı̯ui palt. wɔ̄rn ı̯oχtè sət, wɔ̄r sāli ti χɔ̄ntsət. χɔ̄ntsət, ta lāweɣt - ı̯a, ta, waps, laı̯en, aku̯ man sāli ńall. ta liste, liste ńall minas, wɔ̄r sāli pēsən tuu̯=pēlχatɒs. upane sāli ɔ̄s sau̯ alasət sāli ɔ̄s χɔ̄t-sāt kēm. Marawi taɣl sunna ta paχu̯tsanəl. ta minasət. ań waps wɔ̄r sāli χare ı̯ui palt ta ńau̯l χati. mȯꞩ ńau̯lχatɒs, ta liste, aku̯ māt, ta χɔ̄ı̯wes. ı̯aktlite . χare ı̯akətli, aku̯ ert sunsi. ti matər mat seməl ti naŋki, tiɣ ı̯uu̯. aman tul, aman manər. aku ert l'apan ti ı̯oχtəs, sunsi. salit ti ı̯uwət. l'apn ı̯oχtəsət, sunsi elmχȯlasən sālit pɔ̄ra wət. tau̯ palte tı̮ɣle ı̯oχtəsət. kit palèn ta minasət, tuu̯ ta ı̯ol l'ul'sət. χūrŭm χum tau̯ palte ti ı̯ȯmsət. - Naŋ, laweɣt manər wāreɣən - am, lawi, al'-ꞩleɣŭm. nan ɔ̄s χȯtal' minı̯en, kitapasane. man, laweɣt, muı̯iɣ minèw. man, tit nē χaı̯talalsuw̯. ta nēuu̯ palt minèw. ta nē, tawèn ań maı̯ima nas āt'i tan at wāɣanəl. - ı̯a, lawi, χuń minı̯en-man laweɣt. χūrmit χɔ̄tɒl mi nèw. naŋ χotəl ı̯alaseɣən? - am taχ χɔ̄sanəl ı̯alaseɣŭm. tau̯ sune taltapəs. ı̯uu̯ ta talmatəs; ań ēkwate palt. akwaı̮ɣ puu̯ti, welati, ań χɔ̄pət lēń χɔ̄ptriꞩət. akwaı̮ɣ lakwantiı̯ane. ı̯uu̯ ı̯oχtəs, χūləs, χolit kwals, ēkwate nupəl lāwi. - mēn ań wos minnuwamen, am ɔ̄lne māmn. naŋ mineɣən man āt'i. - ɔ̄s χuml'e, minimen. kerwesı̮ɣ. ēkwate kēwes χūrŭm ı̯aŋk χɔ̄ptəl. χumite kerwès χūrŭm pus pal' χɔ̄ptəl. ta wantla sıɣ, mineı̮ɣ, saka ı̯anı̮ɣ ānɒsəl watleı̮ɣ. upane sunseɣt, ꞩaraꞩ tumpən ta mineı̮ɣ, ꞩunseɣt, ꞩarɒs ult, nomseɣt, manurəl mineɣt akwaı̮ɣ nal ta mineɣt. χȯ̭nt leɣt, ꞩarɒs watɒt matər ta sul'χata:lɒs tuw̯l sunseɣt. ꞩarɒs ultɒ wit ultɒ ta mineı̮ɣ. ꞩarɒꞩ tumpən ta minası̯ɣ ta putrası̮ɣ. ꞩarɒꞩ tumpən ta ɔ̄lmaı̯ası̮ɣ, kȯl tuꞩtəsı̮ɣ. Ekwate nupəl lāwi. - am wɔ̭̄rn ı̯aleɣŭm, sar. wɔ̄rn ı̯als kit ı̯əwt ɔu̯lèn, kit χār taı̮ɣmatɒs. ekwate nupəl lāwi - nuı̯èn. ēkwate ta nuı̯ɣalaχti. takwi ı̯uu̯ ꞩaltəs ı̯ol ta χuı̯ɒs. χolit kwals, ɔ̄s ta wɔ̄rn mi nɒs. wɔ̄rn ı̯als, ɔ̄s kit ar alam. ɔ̄s ı̯owt owəln ta taı̮ɣmatɒm. ı̯uu̯ ı̯oχtəs, ta lisaɣe. ēkwate ta nuı̯ɣalaχti. takwi ı̯uu̯ ꞩaltəs, matər āt'i tēs, ı̯ol ta χuı̯ɒs. ta χuı̯i. akw ert ekwate āse tēn paltēn ti ı̯oχtəs. aɣite nupəl lāwi - aɣikwe minimēn ı̯uu̯ molti χaı̯talim χum ti ı̯oχtəs. wowwèsən. aɣite lawi. - at mineɣŭm. matər wāriı̯en, ta wariı̯en. akw ert āꞩe minuŋkwe ta pats, āꞩe nupəl lāwi - sormən k'at ēri, tiɣ ul ı̯aı̯en sormən k'ere ı̯aı̯en. ta minas. tēn ta ɔ̄leı̯ɣ. akw ert sunsi, χɔ̄nt ti ı̯uu̯. ɔ̄ı̯kate nupəl lāwi - kwalen, χɔ̄ntən ti ı̯uwe men! ɔ̄ı̯kate at kwali, akwaı̮ɣ ta χuı̯i. akw ert l'apan ti ı̯oχtesət. ta kos kwalti, at kwali wonꞩalı̮ɣ ti totawèmen, ti ala wèmen! insert χuı̯imete akw ert ta kwalaps, nɔ̄ŋχal' tuwl ta taχas, surum sunəl ta taχas. Ekwate konal' χȯ̭ntəli, kon matər wārawe ta wārawe. χɔ̄ntlaχtŭŋkwe ta patsət. akw ert konal' χuntəli ɔ̄ı̯kate suiti: - āꞩən ēri ke, ı̯uu̯ tulēln. ēkwa kon-kwalɒs, āꞩe kon powarali. aɣite l'awti: - am molal laweɣŭm tı̮ɣ ul ı̯aı̯en! manər tit kin seɣən. ı̯owt ɔwəl χılŭm wɔ̄ŋχan āꞩe tuw ta ra ɣatam. tuwl āɣiten ı̯uw ta totwes. ań χɔ̄ntı̮ɣ ı̯oχtumutət pusən alwesət. ta oliı̮ɣ. akw ɔ̄ı̯kate lawi miniriꞩmèn, ı̯aɣpı̮ɣŭm, ɔ̄ńɣŭn palt ı̯uu̯ minimèn. ań ānasēn kērsı̮ɣ, ta want lası̮ɣ. tau̯ sart mini, ēkwate ı̯uil pɔ̄sχàti. sali sotər kēm. ı̯uu̯ ti ı̯oχtuŋkwe ı̯ēmtsı̮ɣ. ɔ̄ńɣe kon kwals, χȯ̭ntəli: tai matər χɔ̄t suiti? akw ert sunsi, salit ta neı̮ɣlasət. ta kem sau̯. salit eli palt sunsi, pante ta ı̯uu̯. χańꞩəste, tı̮ɣ ti ı̯oχtəs. tuu̯ χaı̯təs, pante ta ańiɣlite, ta ꞩāɣəts; - pante ta ı̯oχtəs. χotal' sunsi, akw pis sali. pante ta ı̯anı̮ɣ pɔ̭̇ŋ ta lȯńaχ maptɒs. ı̯uu̯ ꞩaltəs, ı̯aɣpı̮ɣe χuı̯i. nɔŋχ almaı̯alɒs kȯl nȯr t alaı̮ɣ ta liste. tuwl t mat ı̯anı̮ɣ ker lakw āńa ta lońχatɒs. ı̯aɣpiɣe tuw̯ ta kwàlapəs χuı̯am mātènəl. nɔ̄ŋχ l'ul's. ań ta ɔleɣt, ań ta suńeɣt.