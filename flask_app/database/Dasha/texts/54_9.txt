Sȯrumpatum χum (pȯtər). akw mat ɔ̄i̯ka i̯alp ūsn̥ i̯alɒs. ūsn̥ minnēte mus ńusum ēkwate palt χɔ̄i̯as. ńusum ēkwate āɣ͔məŋ. taa ta minas. ńusme lāwi: - i̯uwle i̯ikēn aman āɣ͔məŋ ɔ̄sŭm, χɔ̄i̯iɣ͔len. i̯uwl'e i̯imēte ta χɔ̄ı̯as ɔ̄s. ı̯uu̯=ꞩaltəs, tȯloχpa ūnli. konn wȯ̭təŋ saka, χȯtɒl' wasi̮ɣ pasapi. - sar am ul'a tuꞩteɣŭm. ul'a tuꞩtɒs. tȯloχpa ta unli. naluu̯ i̯aləs, tēnut totəs. akw wina sul'i̯a wis. i̯uu̯ ꞩaltəs. - ńusum ēkwam mȯlal ɔ̄lme porat i̯ȯmas tēpəl tittalas, i̯ȯmas witəl ai̯talas. am ak sul'i̯a wina ūnttalilum. sul'a ti ūnttɒste. sul'i̯a ta wiste, tȯlȯχna palı̮ɣ ɔ̄li, sȯrumpatum ekwa num palt χasap χartim ɔ̄li. ńasme ēkwate noŋχ=ti=ūntəs, χasape takwi manumtaste. - a ńusum ɔ̄i̯ka, i̯ȯχtumən? ńusum ɔ̄i̯katēn winal ai̯tawe. aı̯tawe, akw nakt ti i̯ȯχtŭwes, χosi̮ɣχatuŋkwe ti patəs. ań ɔ̄i̯ka nomsi: "tiin ti ēt ti alawem! tȯt ɔ̄s kȯl ɔ̄li, ńusum ɔ̄i̭kam palt mineɣum". kwalapɒs, kona, ńusum ɔ̄i̯kate kolēn ta minas. ńusum ɔ̇i̯kate palt i̭ȯχtəs. Kolen ꞩaltəs, muli pālna āŋkwatɒs, ńusum ɔ̄i̯kate ɔ̄s numi paləl wȯu̯ta nuil χartime. - ti manər i̯ani̮ɣ͔ karek! ti ēt i̯ui̯owəl ētum taa! sar ul'a tit ɔ̄s tuꞩtilum. u̇l'a tuꞩtɒste. ul'ate pelamlas, ɔ̄i̯ka i̯ola=ūntəs. ńusum ēkwate konn i̯inēte suiti, i̯uil ti ńau̯lawes. i̯uu̯ ti ꞩalti. ta porat ńusum ɔ̄i̯kate muli palt tȯχrasim kwalapas, taa ta porat ꞩar lap minas. tɔ̄rŭm lap minas. χui̯as, man mataras.χolit nȯŋχ=sai̯kalas: χumus lowaꞩt ūntum (ūnlum), toχ χȯ̬mi raɣ͔atam χui. muli pal nupəl sunsi, nēmatər ńusum ɔ̄i̯ka āt'im. kona=kwalɒs, ńusum ēkwate pēꞩe=pēꞩe mus manı̮ɣ͔time, ńarum=ńarum mus mani̮ɣ͔time. tau̯ nȯmsɒs ńusum ɔ̄ı̯kate muli palt χui, ti i̯alp=ū̬s ɔ̄i̯ka pupɣe tot ɔ̄ləs. tau̯ lilite ta nēi̮ɣlas. ńar raktəŋ mā tarməl χūrŭm pupakwe χansa χɔ̄ntɒs. tȯχ i̯ȯmı̮ɣtime sunsi, χāp ūnsəs, ti̮ɣ=i̯ȯχtɒs. ńusum ɔ̄i̯kate i̯ȯχtɒs. tau̯ χɔ̄tpa wȯwuŋkwe, ēkwate ꞩɔ̄pitaŋkwe i̯alas. ti χum lāwi: - am ńusŭm ēkwam kȯlna ꞩaltsasŭm, nas āt'i sorumpatum. naŋ kȯləŋ ꞩaltəsum, naŋ ɔ̄s muli palt χui̯ɣən, sȯrŭmpatmən. ul'a tuꞩtəsum. ta porat ńusŭm ēkwam konn ērɣim i̯inēte suiti. naŋ wȯwta nuil lēpχatamən. tau̯ āwi punsim porat naŋ kwalapasən, tȯχrasim. am tai χȯttal' ta minasŭm, uꞩ ti sai̯kalasŭm. tuwəl pupakwe χūrŭm χansa χɔ̄ntsanŭm. ti i̯alp=ūs ākite manumtaste.