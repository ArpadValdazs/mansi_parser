ali ńalłɒŋ pāu̯l ȯ̮ln āni. pulŋau̯t ta palt ı̯ɔ̄rnət ɔ̄lèɣı̮t. χūl alne māt sālital ɔ̄lèɣı̮t. tuiı̯an ta tɔ̄lɣèɣı̮t, ta tȯlɣèɣı̮t, nēmatər tȯrəŋ at alèɣı̮t. alèɣı̮t kos, mȯᵴ̄a, tup tēnè sawit alèɣı̮t. aku̯ tuu̯ toχ ɔ̄linēnəl χalt tȯlı̮ɣ rēpı̮ɣtasət. paı̮ɣ ı̯ɔ̄ŋχtsɒsanəl. χartsət, χartsət, wası̮ɣ at wērmèɣı̮t. ”tau̯ manurəl, - nomsèɣı̮t, - tarwitəŋ?”χāpəl sunsı̮ɣlaŋkwe patsət, tȯlı̮ɣ tāɣla χūl! tueəl lāwèɣı̮t, “mań tȯlɣəl kiwərnəl χūl paı̮ɣ=wı̮ɣuu̯.” χūl mȯᵴᵴal paı̮ɣ χartəsanəl. paı̮ɣ, tȯsam mān ta atèɣı̮t. sir=sir χūl tȯt ɔ̄li! laᵴɒl, laᵴɒl tuu̯ paı̮ɣ χartsət. at ı̯anı̮ɣ sāt pȯt paı̮ɣ taı ı̯ɔ̄ŋχtasət! lāwèɣı̮t: - ı̯a, urtèu̯=a? - manare urtèu̯! mana=kèm wērmawèn, tii wȯı̯èn! saka sau̯ χūl χalt sunsèɣı̮t – āni. mȯᵴ rakətnūu̯ χanime. witəl mȯᵴ lȯ̭u̯tawès, sunsèɣı̮t - ȯln āni. tuwəl lāwèɣı̮t: - χotı̯utn ēri, wos wiwe. akw χum lāwi “ānŭm at ēri,” mȯt χum lāwi, ānŭm at ēri”. tuwəl akw χum lāwi: - am wı̮ɣŭm. wı̮ɣŭm, kȯlŭmn̥ ı̯uu̯=tūlilŭm. ı̯uu̯=ı̯als̥, tɔ̄r lȯmt tȯtəs. sāmmańᵴiŋ tɔ̄r arsinəl tuu̯ nēı̮ɣsɒlaste, ı̯uu̯=tūləste, muln̥ kȯl au̯lɒn ta nērı̮ste. tau̯ tūlme χūrmit χɔ̄tɒl takwi āɣməl ı̯ēmtəs. χūrŭm χɔ̄tɒl ɔ̄ls, tuwəl āɣməl ı̯ēmtmè χūrmit χɔ̄tɒl sȯrŭmn ta pats. sȯrŭmpatne pȯrat tau̯ ńawrɒmane, ēkwatè nupəl lāwəs - am sȯr ̩mna=kè patèɣŭm, ti āni mȯt kȯln wȯs tȯtawè sɔ̄lˈ, ta χɔ̄tɒl lāwəs, ētˈimɒs, sȯrŭmn̥ ta pats̥. tau̯ sȯrŭmpats̥, ȯln āni wȯı̯wès mot ı̯ɔ̄rən kȯln tā tūlwès, ɔ̄s akw ta ᵴirəl kȯl aulan tuu̯ nēı̮ɣwès. ta χum ᵴɔ̄pitame χɔ̄tɒl, mȯt kȯlt, χȯti kȯln tȯtwès, χum āɣməl ı̯ēmtəs. āɣməl ı̯ēmtəs, āɣməl ı̯ēmtmè χūrmit χɔ̄tɒl sȯrŭmn ɔ̄s ta pats̥. ta χum sȯrŭmpats̥, āni wisanəl ɔ̄s χūrmit kȯln tȯtwès. χūrmit kȯln tūtwès, ɔ̄s kȯl aulan mulɣa nēı̮ɣwès. mulɣa neı̮ɣwès, ta kȯlt ɔ̄lne χum ɔ̄s āɣməl ı̯ēmtəs. ɔ̄s āɣməl ı̯ēmtmè χūrmit χɔ̄tɒl ta sȯrŭmpats. ta ı̯ui palt ɔ̄s ńila kȯl mus tūlı̮ɣlawès, ńila χum ɔ̄s sȯrŭmpats̥. ta ᵴirəl sāt kȯln tūlı̮ɣlawès, sāt χum sȯrŭmpats̥. tuwəl lāwèɣı̮t: - χumlˈe wası̮ɣ ɔ̄ńᵴèw? ɔ̄ńᵴŭŋkwe aman at rɔ̄wi? sāt kȯl mus sāt ēlumχȯlɒs sȯrŭmpats̥. tuwəl ı̯ɔ̄rn̥ pēnɣəs, lāwi: - ı̯uu̯, kȯl kiwərn tūlŭŋkwe ᵴar at rɔ̄wi! sātit kȯl sist mań χalˈ ɔ̄li. ta mań χalˈn. tuu̯ nēɣèln. tȯt wȯs ɔ̄li. tuwəl pēnɣən ı̯ɔ̄rn̥ ɔ̄s lāw: - mir pusən wos atχatèɣı̮t, ı̯ȯmɒᵴakwe pēnɣŭŋkwe ēri, χȯtı̯utna ɔ̄ńᵴŭnkwe taraŋı̮ɣ pati. χȯtı̯utna ɔ̄ńᵴŭŋkwe rɔ̄wi. tuwəl mir atχatsət, nāı̯t tuwəl pērı̯aŋkwe patsət. saka sāu̯ kȯı̯up rātne ı̯ɔ̄rn̥ ɔ̄ls. χalanəlt ta kȯs pērı̯awe, tai maɣəs ᵴar kȯı̯up at rāteɣı̮t, at kasaᵴèɣı̮t, saka kȯs kȯı̯upəŋ ńāı̯tət. tuwəl ɔ̄s wāɣanəl āɣi ɔ̄li. ta āɣi ᵴar pērı̯im ńaı̯t. tuwəl mir lāweɣı̮t: - naŋ ti kȯı̮up rāten. - rāteɣŭm, ānum rɔ̄wi. akw ı̯ɔ̄rn̥ sunènəl kȯı̯up ti tūls̥. ūlˈaŋ kȯln ti tūls̥. ulˈa nȯŋχ paltwès, kȯı̯up ta isəltawès. kȯı̯up isı̮ɣlɒs lāwèɣət: - ań āɣi wȯs ı̯uu̯, wȯs wı̮ɣte: wȯwwès, tuu̯ ta ᵴaltəs, kȯı̯up isəltan kȯln. kȯı̯up tawèn ta maı̯wes. kātèn ta wiste. wiste mȯᵴ isəltalɒs, takwi kātəl ı̯ilˈpilˈɣ ulan isəltaste. ta ratəᵴlaŋkwe pats̥, ta kaı̯aᵴli. kaı̯aᵴlaŋkwe pats̥, ta lāwi: - ti oln āni saka tiniŋ. saka sāu̯ tɔ̄rŭm tȯt ɔ̄li. akwa Ta=pal āᵴ ɔ̄li, tuwəl Ta=pal āᵴ pı̮ɣe tȯt ɔ̄li. Ta=pal āᵴ lūu̯ sist̥ ūnli, pı̮ɣe ɔ̄s lūu̯ sist̥ ūnli. ᵴār kȯtˈı̣lˈt wit χɔ̄n ɔ̄ı̯ka. aku̯ pal pɔ̄χèt Mir=susne χum, ɔ̄s lūu̯ sist̥ ūnli tuwəl Mir=susne χum pı̮ɣe takwi pɔ̄χèt lūu̯ sist̥ ūnli wit χɔ̄n ɔ̄ı̯ka āni kȯtˈı̣lˈt wit tara nȯŋχ ti nēı̮ɣlŭm wāŋnaɣe ɔ̄s kātaɣe witnəl tūp nēı̮ɣlŭmət. kāt χȯpı̮aɣe tūp nēı̮ɣlumı̮ɣ. atit χum ɔ̄s ɔ̄li. ᵴaχəl tɔ̄rŭm ɔ̄ı̮ka, ɔ̄s lūu̯ sist̥ ūnli. ᵴaχəl tɔ̄rŭm ɔ̄ı̮ka, tau̯ wārŭm wārmalˈe, pı̮ɣaɣe alwèsı̮ɣ. pı̮ɣaɣe kisne māɣəs tau̯ χɔ̄nt wɔ̄wi. ᵴaχəl tɔ̄rŭm mȯtim māt ɔ̄li χūl āluŋkwe ı̯oχtŭŋkwe tȯt noməlmatɒs. tūr tēp=ās tēp wārn māɣəs tiɣ ı̯is. āsən tı̮ɣlˈe ı̯ȯχtəs, ta sunsı̮ɣlaste wite lˈulˈit χūl. sire sāt χūl tȯt ta ɔ̄li. ı̯ȯli mā at nāŋki, akwaı̮ɣ wite ȯsit χūl. ta mā χɔ̄ntəs, ɔ̄s tuu ta ɔ̄lmaı̯ɒs. saka rēɣəŋ tul puu̯sən χɔ̄tɒl. ᵴaχəl ta χarastɒs, χāp witn̥ ta pats̥. kit χum χāp kiwərt lˈulˈeı̮ɣ, ᵴaχəl tɔ̄rŭm pı̮ɣaɣe tau̯ χarᵴatame pȯrat wit χɔ̄n ɔ̄ı̯ka χūntamlaste. - manər tarwitəŋ matər pats̥? tuwəl āŋkwatɒs, ta kasalasaɣe: χāpəŋ χumı̮ɣ kasalasaɣe. sunsi, sar manər wāreı̮ɣ? ań χūltne pȯn ta tārmatwes, witta lȯŋχalˈ ta nāmaweı̮ɣ. tēŋki lˈulˈeı̮ɣ. aku̯ mat=ērt χūntleı̮ɣ, χūl ta ᵴaltme suiti. nȯŋχ alməstèn, χūlanèn χāpèn pinsanèn! tuwəl wit χɔ̄n ɔ̄ı̯ka pı̮ɣaɣe nupəl lāwi: - minēn, puweɣēn, χāpəŋ tāɣəl puweɣēn. kit χum minası̮ɣ, tuu̯ ı̯oχtsı̮ɣ, χāp ta puwəstèn, χȯmi ta rau̯tsɒstèn. χumı̮ɣ ta puwwesı̮ɣ, ta porat. ᵴaχəl tɔ̄rŭm ɔ̄ı̯ka numən ı̯ȯlalˈ sunsi, pı̮ɣaɣe kit χumn̥ ta puwwesı̮ɣ, χȯmi sȯswesı̮ɣ. ta kos χarᵴatɒs, ta kos χarᵴatɒs, manare wı̮ɣ! wı̮ŋkwe at ta wērməsaɣe.ı̯ȯln̥ sunsi, ūs. ı̯ȯla tȯtwesı̮ɣ, ūsən. lāɣlanēn nēı̮ɣwèsət, kātanēn neı̮ɣwèsət. kēr kwalɣəl nēı̮ɣwèsət, kēr sirna āluŋkwe ta taɣatawesı̮ɣ. pı̮ɣaɣe, sunsi, ta ālwesı̮ɣ, kēr sirna taɣatawesı̮ɣ. tau̯ ta roχtəs. - am χum wāreɣŭm wası̮ɣ, ı̯ɔ̄r ta! Ta=pal ɔ̄ı̯ka palt ūa minɒs “tau̯ lˈapat ɔ̄li, wāɣte, tau̯ ań.” tuu̯ ta ı̯ȯχtı̮ɣpɒs. ı̯uu̯ ᵴaltəs, Ta=pal ɔ̄ı̯ka ı̯un ūnli. kitı̯ɣlaŋkwe patwəs. - ti manrı̮ɣ tı̮ɣ ı̯oχtəsən? naŋ nēm=χuńt at ı̯alantasən, tı̮ɣ at ı̯oχtalasən. manurəl ı̯oχtəsən? - am, - lawi, - pērı̯im wit χūl tit ɔ̄li, χūl alne māɣəs ı̯isŭm - χūl alasən? - ātˈi, pı̮ɣaɣŭm ań mūnt ı̯ȯla taratasum, χūl alŭŋkwe - aleı̮ɣ=a? - manarən aleı̮ɣ! kit χumn̥ ı̯oχtuwèsı̮ɣ, ta puwumtawesı̮ɣ, χāpèn χȯmi pērmtawes, tēnki ı̯ȯl= puwwesı̮ɣ. wit kiwər ūsən tȯtwesı̮ɣ, tȯt alwesı̮ɣ! - ı̯a ta, - lāwi, - naŋ kitı̮ɣlaslən? wit-χɔ̄n ɔ̄ı̯ka tȯt ɔ̄li. ūsəŋ=tāɣəl ta ɔ̄li. - am at wāɣlŭm, manurəl kilı̮ɣeɣŭm am. naŋən wȯwuŋkwe ı̯oχəsŭm, naŋ ı̯alnūwən=ke, naŋən woweɣŭm. Ta=pal ɒı̯ka pȯ̭ŋke ı̯ȯlanūu̯ mȯᵴ ɔ̄ńᵴɒste, tuwəl lāwi: - ı̯aleɣŭm, manrı̮ɣ at ı̯aleɣŭm. anum wȯwəslən. pı̮ɣe nupəl ta lāwəs: - χɔ̄ntlaχtən lūwaɣamèn puweı̯n. ᵴērmatəl ᵴērmatteı̯n. sētlanēn tuu̯ tuu̯ penèn. tuwəl ᵴērmattasaɣe, sētlanēn tuu̯ pinɒs, āᵴe palt ı̯uu̯ ᵴaltəs. ı̯uu̯ ᵴaltme āᵴe masaχatam. - lūwaɣamèn astsı̮ɣ! kȯn kwalsət. luu̯ sisən ta talsət, ta minasət. minuŋkwe patsət, Ta=pal ɔ̄ı̯ka lāwi: - Mir=susnè=χum palt χɔ̄ı̯iɣlèw, tuwəl tara=minèw. minasət, tuwəl ta ı̯ȯχtəsət. mēn, - Ta=pal ɔ̄ı̯ka lāwi, - lūu̯ sist ūnlimēn, naŋ ı̯ūu̯ ᵴaltsən. Mir=susnè=χum wowèln. ᵴaχəl tɔ̄rŭm ı̯uu̯=ᵴaltəs. - ta, - Mir=susnè=χum lāwi, - naŋ manurəl tı̮ɣ=ı̯ȯχtəsən? - am, - lāwi, - ań wit χūl alne māɣəs ı̯ȯχtəsŭm. - alasən? - manarŭm alilŭm! pı̮ɣaɣŭm alwesı̮ɣ! am naŋən ı̯ȯt=wȯilŭm, ı̯alnūwən=ke. - wȯwχatsən, at χuń ı̯aleɣŭm, ı̯aleɣŭm. pı̮ɣe nupəl lāwi: - ı̯alen, kȯn=kwalen, χɔ̄ntlaχtən lūwaɣamèn puwein. pı̮ɣe kȯn=kwaləs, taı̯aɣe puu̯saɣe, ᵴērmattasaɣe, sētlanèn pinɒs. ı̯uu̯ ᵴaltəs āᵴe manχatŭm. āᵴe nupəl lāwi - lūwaɣamèn ᵴērmattasaɣŭm, ᵴēltlatasaɣum. minne māɣəs kȯn ta kwalsət. lūwe sisn̥ ta talsət. at lūwəŋ χum akw=ı̯ȯt ta mineɣət. akw=mat ērt wit χɔ̄n ɔ̄ı̯ka ı̯un=ɔ̄li, kȯle ńūu̯suŋkwe ta pats̥. kȯle tı̮ɣlˈe=tuu̯lˈe nas ńūu̯si. kȯn=aŋkwatɒs, ans ātˈi χɔ̄nt ta ı̯uu̯. at lūwəŋ χum. tan ı̯inenəl ta tarwit ta, ūse akwaı̮ɣ ala sakwali! tuwəl wit num paln ta nēı̮ɣlapɒs, lˈalˈt ta poı̯ki. kȯn=kwalme porat, wit χɔ̄n ɔ̄ı̯ka sāt pı̮ɣ, sāt ɔ̄tər nupəl lāwi: - nan tɔ̄rŭm nupəl lāwen, sāt pȯrı̮ɣ tur nȯŋχ=taktalèn. ti χɔ̄tɒl mus ta ɔ̄lsuu̯! wit χɔ̄n ūsuu̯ ti χɔ̄tɒl wȯńᵴalı̮ɣ ta tȯtawe. χɔ̄nt ta ı̯uu̯! am tan lˈalˈtanəl pȯı̯keɣum, nan tɔ̄rŭm lˈalˈt pȯı̯ken. takwi kȯn=nēı̮ɣlapɒs, wit num paln nȯŋχ ta nēı̮ɣlɒ, tan lˈalˈtanəl ta pȯı̯ki. kātaɣe lˈalˈt taktamaɣe, sūpe palı̮ɣ raɣatŭm. ta kēməl ta rɔ̄χtəs. tan tuwəl ta sȯı̯məsət. tɔ̄rŭmn̥ χɔ̄ntlaχtŭŋkwe ɔ̄s at taratawet. ta pȯı̯tsət. ta sȯı̯məsət, wit χɔ̄n ɔ̄ı̯ka alne māɣəs minasət kȯs. Ta=pal ɔ̄ı̯ka lāwi: - Wit χɔ̄n matər wārs̥, ta wārs̥. ań nan, - ᵴaχəl tɔ̄rŭm nupəl lāwi, - wȯńᵴaln̥ at mineɣəm. mana sāwit wērmeɣən χūl alen. mana kèm aleɣən nanki man tȯten. ńila lūwəŋ χum ań ı̯uu̯ ta minasət. χȯlitan ᵴaχəl tɔ̄rŭm ań wit=χūl ta ali. pı̮ɣaɣe alwesı̮ɣ, ta māɣəs wit=χūll ta lāwwes. Wit χɔ̄n ɔ̄ı̯ka lāwi: - ań kasəŋ tuu̯ tı̮ɣ=ı̯oχtən. wası̮ɣ at kantmalteɣət, ań ta ɔ̄leɣət. ńaı̯t āɣi kaı̯s, ta lāwi: - ti sāt kȯln ı̯uu̯=tulı̮ɣlawes, tuwəl sāt ēlŭmχolɒs sorŭmpats̥? manrı̮ɣ ı̯uu̯=tūləslen? ta χalˈn tuu̯ wȯs nēı̮ɣuŋkwen! ı̯ɔ̄rn̥ āɣi ɔ̄s kaı̯s, kaı̯s tuwəl lāwi: - ti χɔ̄tɒl tit ti ɔ̄li, χalˈèt. χȯlit kit χum pērı̯en, ᵴɔ̄piten, pȯtwatı̮ɣ ı̯aluŋkwe. χȯlit ti ȯln āni ı̯aŋk nēnsatə sɔ̄wəl perı̮ɣtelen, lap=nēɣelèn, wȯs tȯtitèn. tāɣtn̥ wȯs tȯtawe. ali ńalłɒŋt nȯr=kȯləŋ χum lāu̯ltawe. tau̯=mus χāpəl wȯs tȯtawe. tuu̯ ı̯oχti, ta χum tau̯ ta wı̮ɣte. ɔ̄ᵴne māte ta! ńaı̯t āɣi tȯχ ta kaı̯aᵴlas, ań ɔ̄ᵴne māte ta ta χɔ̄ntɒste. ńaı̯tən ta χɔ̄ntwəs. pȯtwatɒl toχ toχ ta tȯtwes. nēm=χȯ̬ti pāu̯lt tȯχ at lāweɣət: “am at mineɣŭm.” kȯs χȯti pāu̯ln ı̯oχteɣət, mot kit χum ēla ta tȯteı̮ɣ. nȯr=kȯləŋ χum palt tȯtwes. ı̯aŋk sāli sɔ̄wəŋ tāɣəl ta wiste. ań ali=ńalłɒŋ pāu̯lt ta ɔ̄ńᵴawe.