pū̬rlaχtən wārmal’ (pɔtər). Tapəst ɔ̄jka ɔ̄li. pı̮ɣı̮ɣ ɔ̄n’ꞩi. tɔχ ɔ̄limanəl ūujjuɣ jēmtəs. jāŋk nātəs. ɔ̄jka lāwsi: - maj, - lawi, - akwaı̮ɣ nɔt palitəl jāt ɔ̄lew̯. asn ɔs janlnūwuu̯. Kit janı̮ɣ χāp, kit sāt tal pı̮ɣaɣe ꞩɔpitası̮ɣ. pɔra ta neı̮ɣsı̮ɣ. ti tāltχatasət janı̮ɣ uj n’ɔu̯l’ sāu̯ χūrı̮ɣ, janiı̮ɣ ij sāu̯ pȱt tāltəst. tá nātawet. ꞩaɣtn tɔχ patsət. tá nātawet. χɔsa man wāti nātawest sakw suntn jɔχtəst āꞩēn lāwi: - nēn pı̮kweı̮ɣ mȱsχal mān pȱχtēn. pɔranəl jɔmas mān puwelen. tit, - lawi, Tɔru̮m āɣi ēkwa tit ɔ̄li. jȯmꞩakw pū̬rlaχtēn. tuji χul sɔ̄t pȱjkēn. taku̯si uj sɔ̄t pȱjkēn. Pı̮ɣaɣe lāweı̮ɣ: - pū̬rlən matər ke ɔ̄n’ꞩeɣən, naŋ pū̬rleln mēn tawen pū̬rlən matər at ɔn’ꞩimēn tuji χil sɔ̄t tawenəl χun’ pȱjkimēn. taku̯si uj sɔ̄t tawenəl χun’ pȱjkimen. aꞩēn ɔ̄jka taχ nɔməsi: „taχ l’ulsɒŋ ta lāwsı̮. narı̮ɣtaχtasət ɔs ta nātawət taɣt kȯtl’en jɔχtəst. an’ ɔjka lāwi: - jɔmas mān pȱχtēn. pū̬rlaχtēn. n’aŋra pupı̮ɣ ūnlən mātl, wāɣəŋ pupı̮ɣ ūnlən mātl. tuji χul sɔ̄t pȱjken, taku̯si uj sɔ̄t pȱjkēn. pı̮ɣaɣe lāweı̮ɣ: - naŋ pū̬rlən matər ke ɔn’ꞩeɣən, naŋ pū̬rleln. mēn tawen pū̬rlən matər at ɔn’ꞩimen tuji χul sɔ̄t tawenəl χun’ pȱjkimen, takusi uj sɔ̄t tawenəl χun’ pȱjkimen. āꞩēn ɔ̄jka nɔməsi: „l’ul’sɒŋ ta lāwsı̮ɣ ɔs!” Ͻs ta narı̮ɣtaχtasət ɔs ta nātawət. wȯjkan witūp χulɒn āsn jɔχtəst. māχu̮m akwaı̮ɣ wȯjkan n’ɔlpa n’ɔləŋ χul ꞩun’əl (kasəl) ūnleɣt. āꞩēn ɔ̄jka lāwəsi: „Tur χaleu̯, as χaleu̯ āken ūnlən mān jɔχtəsən pū̬rlaχten. tuji χul sɔ̄t pȱkēn taku̯si uj sɔ̄t pȱjkēn” pı̮ɣaɣe lāweı̮ɣ - men tuji χul sɔ̄t tawenəl χun’pȱjkimēn. taku̯si uj sɔ̄t tawenəl χun’ pȱjkimēn. āꞩēn ɔ̄jka nɔməsi: „pupı̮ɣn ērtal l’ul’ lātəŋ ta lāwsı̮ɣ.” kȯl wārsət ɔ̄lmı̮ɣtasət. Mirn akwaı̮ɣ χul tɔtawə. tēn alı̯ꞩlaŋkwə ti patsı̮ɣ. mɔt nupəl jaleı̮ɣ - wȯn’ꞩal! ɔs mineɣ - wȯn’ꞩal! tātal χāpɒl juwı̮ɣ. ta kɔs alı̯ꞩlası̮ɣ, alɣal’ ti mineı̮ɣ - wȯnꞩal lāweı̮ɣ: - sar, mēnki ūnlən māmēn jɔχtimēn. wornake minimēn, wor uj ɔs χun’ sɔ̄tli. ta mineı̮ɣ. āꞩēn pɔra kȯtl̥’t ūnli sēml̥ witu̯p tēpəŋ taɣtēn pateı̮ɣ. sēml̥ witu̮p χulɒŋ taɣtēn pateı̮ɣ. tarı̮ɣ lāɣəl tȯwıli kit jā tȯwıpn jɔχtsı̮ɣ. āꞩēn lāwi - Toru̮m āɣi ākwən pū̬rlelēn pı̮ɣaɣe lāweı̮ɣ - naŋ pū̬rlən matər ke ɔn’ꞩeɣən, naŋ pū̬leln! mēn tawēn pū̬rlən matər at ɔ̄n’ꞩimēn. Ͻs ta minuŋkwə patsı̮ɣ. Tɔχ minimatəl Mɔꞩ χum ɔ̄jka palt jɔχteɣt. āꞩēn lāwi - Mɔꞩ χum ākin pū̬rlelen. pı̮ɣaɣe āꞩēn nupəl l’āw̯teı̮ɣ. naŋ manər ti sawit pupı̮ɣ ɔn’ꞩeɣən, akwaı̮ɣ pū̬r laχtuŋkwə wɔrateɣən! men pū̬rlən matər at ɔn’ꞩimēn, at pū̬rlimēn. Ͻs ta mineɣt. tapəsn jɔχteɣt tanki māneln ta jɔχteɣt. an’ χumı̮ɣ worn ta minası̮ɣ. ta kɔs jaleı̮ɣ, joləl minam lāɣləŋ uj kɔnse χartum l’ɔ̄ŋχe at χɔ̄nteɣt. tatɒl pȱtil juu̯ ta jɔχteı̮ɣ. āꞩēn ɔ̄jka lāwi: - mɔlɒl tɔnt ta lāweɣm: „pupı̮ɣn ertɒl l’ul’ latəŋ ta lawsən. tɔru̮mn ertal l’ul’ latəŋ ta lawsən. Wɔr uj sɔ̄ten puwwəs, wit χul sɔ̄tēn puwwəsan’ ɔ̄jka takwi ēntχa:tɒs, ta minɒs ta lāwnə wɔr uj ɔ̄li, nɔχos ɔ̄li, lēŋχŋ, ɔ̄li, wort-ɔ̄lnɔ-ɔ̄jka ɔ̄li. Ͻjka juw̯ jɔχti. - Eja, - lāwi, pı̮ɣaɣen nupəl, - tɔnt ta lawsu̮m pupı̮ɣn ērtal l’ul’ lātəŋ ta lāwsēn, tɔru̮mn ērtal l’ul’ lātəŋ ta lāwsēn. wɔruu̯ taɣle wɔruj. n’ɔχos sāu̯, lēŋχn sāu̯, wɔrt-ɔ̄lnɔ-ɔ̄jka sāu̯.