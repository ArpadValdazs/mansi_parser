pastər maχum, sɔrɒχtɒ tɔləχ māχum ērı̮ɣ. aꞩaneln numəl taratawesət, mōt mōt mān ta kos law̯sawət, at ɔ̄leɣt. sāt mān ɔ̄luŋkwə lawsuwesət, at ɔ̄leɣt. aꞩanəl lawi: naŋki χotal' nomtn̥ pati, minēn. nanan ta kos lawsanum. minasət tanki χɔ̄ntu̮m manelt, an' ta ɔ̄leɣt. seməl witu̮p sɔraχta tɔl'aχt il nāŋk ɔltum ꞩaχl. ne at rowi, χum at rowi. ta ɔ̄leɣt. ērı̮ɣ uꞩ ti pati. tɔχ ɔ̄limanəl wı̮ɣn uj pantiləŋ kȯl kiwərt. sēml̥ uj pantiləŋ kȯl kiwərt. sipe jakten sari ū̮lum χu̮ji, pu̮ŋke jaktēn sari ū̮lum χuji. tɔχ χujimate, akw mat ērtn χū̮nteli, χɔtti sāmt kastenete suı̯ti. sipe jakten sari ū̮lum sājkali, pū̮ŋke jaktēn sari ū̮lum sājkali. seml̥ uj lepiləŋ kȯl koni paln kon kwāli. wı̮ɣr uj pantiləŋ kȯl koni paln kon kwāli. sisəŋ kȯl sisēn jōmi. tɔrəmn tēlu̮m, mān tēlu̮m χūru̮m nāŋk ɔn'ꞩi. kelp lēŋən χuril χāŋχi, konsəŋ lēŋ'əŋ χuril χāŋχi. χotal' ɔ̄lne najiŋ sāt sām χolam ētpəs ɔu̯lit sam. χotal' ɔ̄lne najiŋ sāt sām pusən sūnsite. Sūnsite, āɣi kasəŋ kȯl wormaltima. pı̮ɣ jonɣən kȯl wormaltima. sawəŋ saχəp saw kȯn'arən, sawəŋ n'arap saw kȯn'arən. āɣi kāsəŋ kȯln, pı̮ɣ kāsəŋ kȯln tuu̯ pȯjkawə. kelp lēŋχən χuril nāŋkēnəl jola ta waı̮ɣli. konsəŋ lēŋχən χuril nāŋkēnəl jola ta waı̮ɣli. wı̮ɣr uj lēpiləŋ koln lēpmaŋ sēml uj pantiləŋ kȯln juu̯ ta ꞩalti. sāməŋ kȯl sāmēn jōmi, sāt tuu̯manəŋ larɒꞩ ɔn'ꞩi. at tul'ɒp tul'əŋ kātəl pū̮nsite. wor mis ne ꞩan'e warum liliŋ sɔmi ɔu̯mɒŋ tāɣle n'ɔχsɒŋ waŋən num paln māsite. neı̮ɣlɒn χɔtal saı̮ɣəŋ pu̮ŋke num paln liliŋ sɔrni ɔu̯mɒŋ kēnte pini. at tul'ɒp tul'ɒŋ lāɣəl wor mis ne ꞩanēn wārum. χār kɔ̄t kir n'āra at tul'ɒp tul'ɒŋ laɣəln masijaɣe. sēml uj lēpiləŋ kȯl koni paln kwāli, sisəŋ kol sisēn jōmi. akwan tēlu̮m sāt porı̮ɣ tuw-jōmi. man' was ɔ̄ltı̮ɣ ēla ɔ̄ltijane, man' lunt ɔ̄ltı̮ɣ ela ɔ̄ltijane. man' man̩ pɔχ χal kisɣil mar̄əŋəl ēla ɔltijane. man' was, man' lunt ɔltı̮ɣ ela ɔ̄ltijane. nule χajtum sat jā waɣlteɣt, ɔu̯e χajtum sat jā waɣlteɣt. χar liltum sāt kēlı̮ɣn pateɣt, uj liltu̮m sāt jaŋkəlman pateɣt. χar liltu̮m sāt jaŋkəlman pateɣt. χar liltu̮m sāt jaŋkəlma χɔli. sȯl' jiwpa sāt sūjn pateɣt, sȯl' jiwpa sāt larkan pateɣt. sēml jiwpa man' mislin pateɣt, sȯl' jiwpa man' mislin χɔli. āɣiŋ pāu̯l sisen jɔχti, pı̮ɣı̮n pāu̯l sisen jɔχti. āɣi kasəŋ kȯl sisn̥ jɔχteɣt, pı̮ɣ kasəŋ kȯl sisn̥ jɔχteɣt. χɔtal jɔ̄χne sāt ꞩȯs jɔ̄ŋχeɣt. man' kisɣil marəŋəl, man' kisɣil sujil lȯu̯ partup partəŋ kȯl kȯlkann juw̯ ꞩālteɣt. man' kisɣil marəŋəl jɔŋχijanəl, man' kisɣil sujil jɔnχijanəl. āɣi kasəŋ kȯl koni paln kwāleɣt, pı̮̄ɣ kasəŋ kȯl koni paln kwāleɣt. nule minam sāt jā χāχteɣt, nule minam χɔt ja χaχteɣt. n'ar nāŋk ɔltum ꞩaχəln jɔχteɣt, n'ar χɔu̯t ɔltum ꞩaχəln jɔχteɣt.