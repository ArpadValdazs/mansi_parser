EP ākwentəl ɔ̄leı̮ɣ. Akw mat ɔ̄limatēn χuru̮m χum joχtesət. EP āmp ɔ̄jka ɔn'ꞩi. An' χuru̮m χum joχtesət an' EP kɔn kwalapas, pajp tajməl t'ɔχərmat:aste, āmp sisn pajp ta neɣı̮ste. amp ɔ̄jkate puu̯umtaste, pau̯l sis nupəl ta χajtiste. takwi juu̯ χajtəs. juu̯ ꞩaltəs lawsi: - Wɔr χumim at pəl jɔχti. Tɔχ ɔ̄limanəl akw mat ertn sɔχrip lɔχət matər ti kumərtaŋkwə patwəs. An' EP kɔn ta kwals an' āmp ɔ̄jakte juw ti tuləste. an' pajp χɔt ti pestite. χuru̮m χum ti su͕nweɣt. Pajp ti pestaste. N'ɔχsət pajp kiwərt, ɔχsarts, tulmaχt. lawəsi - wor χumim ti peruman' məssa alam an' χuru̮m χum lāweɣt: - ti āmp jou̯tiluw̯. an' χuru̮m χum lāweɣt: - EP, ti āmpən tinaleln? EP, lāwi - āti, am at tinalilum. tau͕ tinalilum manurəl ɔ̄leɣu̮m. am, lāwi, worn at jalanteɣu̯m. Tau̯ ti peraman' mɔꞩꞩa alam, mɔlal pajpe tāɣintattal juw̯ at toχtali. χuru̮m χum lāweɣt: EP ta janit jomas waren, āmpən tinaleln Man sawit woweɣən taı̯l mı̮ɣuu̯. EP lāwi: - Tau̯ kas, ti janit waɣəl wowilan, mı̮ɣlum. χurum χum luwann mı̮ɣann ake. – χuru̮m χum luwanuw̯ mı̮ɣanuu̯. ta miste tuw̯. χuru̮m χum luwanəl EP – ta misanəl. āmp ɔ̄jkate ta miste - worn kētu̮ŋkwə patilən jomas tajməl ꞩɔpitelən. Juu̯ ta minasət. joχtəsət. χujasət, χoliti an' āmp ɔ̄jlanəl pajpe jɔmas tenutəl ta pintsanəl āmp ɔ̄jkanəl sisn ta neɣsanəl. kɔn kwaltəsanəl, pau̯l sisn ta tɔtsanəl ta tārutasanəl. Ta kos piritijanəl akwaı̮ɣjuu̯ worati kolēn, ta kos ratı̮anəl. - χūliluu̯ tiɣ, takwi mini. Tan juu̯ ta minasət. Jun ta ɔ̄leɣt, kolanəlt. Ākw mat ertn ɔ̄limanəl, sɔχrip lɔχet matər kumərtaŋkwə patwəs - an' wɔr χum ta joχtəs. akw χum kɔn ta kwalāpi. sɔ̄l' an' āmp ɔ̄jkanəl juu̯ ti joχtum. Juu̯ ti tūlsanəl. an' pajpl pȯl'iɣ minı̮ɣtame, tajmane juu̯ tēmane. - Sar lasal EP, lāweɣt man tuu̯ joχteu̯. ɔ̄lne pāse ti taχ, manau̯ tau̯ lapla ste (n'elmaχlaste). An' χuru̮m χum ta minasət. EP palt Tan tuu̯ joχtmanəl porat, pȱt nalumt najtal pajtāχti. An' χūru̮m χum tanki χalanəlt potərteɣt. Nas ɔ̄lne pȱt wı̮ɣluw̯. Ekwanuu̯ pȱtwaruŋkwə sau̯. ajatal pajtaχtan pȱt wı̮ɣluu̯. an' χuru̮m χum lāweɣt: - EP pȱtən tinaleln? EP lawi - at mı̮ɣlum. ākwmēkwɒ matum, pȱt wāruŋkwə at wermi. nas ɔ̄lne takwipajtaχtan pȱt at mı̮ɣlum. - Ta janitmas wāren, majen, pȱt! EP lāwi: - Tau̯ kas at'iŋke mı̮ɣlum. χuru̮m χum luwann majēn. – Tau̯ kas mı̮ɣanuu̯. Luwanəl tuu̯ ta misanəl pō̇te ta miste. Juw jiχtestət, witəl pint pintsanəl, āraꞩn ta unttsanəl. ta kos ūnli at pajalti. Ta kos ūnləs, ētaŋ-χɔ̄tal, paɣ ta wisanəl. laweɣt - ti EP joχtiluw̯, ɔ̄lne pase ti! manau̯ laplaste! ꞩa minasət EP palt An munt, χuru̮m χum joχtənenəl eli palt luw̯ tur kēlpəl pineste ākw ēkwə tur joli paln tuu̯ neɣsalaste. An' χuru̮m χum joχtesət, ākw̯ ēkwɒ l'au̯tuŋkwə ta χuı̯tite. ākw ēkwɒ l'au̯tuŋkwə pats, apɣe nupəl: EP kwalapas, ꞩəχri sup almajas, ākwe ēkwɒ ta puwumtaste, jol ta pon'umtaste. ākwe ēkwɒ ture ꞩɔχritetəl ta jakapaste. an' χurum χum ti sunseɣt. χalanelt lāwseɣtmanrı̮ɣ tı̮ɣ sisuu̯. ɔu̯ln ti pattuwesuu̯. an' EP kwalapas, ꞩəχri sūpe kolkann ꞩeltu̮mtaste: Manrı̮ɣ alam nājn āɣi nɔŋχ jaltu̮ptēln! Ākwe kēpəl polχ sal'jime nɔŋχ ūntəs. an' χuru̮m χum χalanelt: - ēkwanuu̯ manəl l'āṷteɣt. ꞩɔχri sūpe wı̮ɣlun? ēkwanuu̯ turanəl jakta palijanuw̯. t wası̮ɣ at l̩āu̯teɣt tont? - EP ti ꞩɔχri tinaleln! - am at mı̮ɣlum. – Naŋ ta janit jomas wāren, tinalēln! mat janit tin woweɣn mı̮ɣluu̯. – ꞩau̯ kas, ɔn'ꞩuŋkwə χasilən a-ke mı̮ɣlum? ta miste χurum χum luwanəl ta masanəl. an' ꞩɔχri ta wisanəl. χuru̮m χum juw̯ ta minasət. Juu̯ joχte sət. man' χumitēn ēkwate ti kantmal taŋkwə patəste. an' ḗkwa: ti l'ā́u̯tu:ŋkwə patəs. an' ꞩɔ́χri álmaja:s. kwálāpas an’ ḗkwate ture ta jaktapaste. an' ēkwa ta raɣats. χumite ꞩɔχrite wiste kātt ɔn'site. kolkann ꞩeltu̮mtaste: - manrı̮ɣ alam nājn āɣi, tɔŋχ jaltu̮p tēln! ta kos paχwteste, an' ēkwate akwaı̮ɣ ta χujaste. an' katil' kaŋke lāwi: - sar anum majēln, naŋ ērı̮ŋ l'ul'saŋ jāktəs. an' kotl'e kaŋkēn ꞩɔχri wȯjwes. an’ ēkwɒ ɔs ti kantmaltaŋkwə patəste, tuw̯ l'āu̯tuŋkwə tɔχ ti patsı̮ɣ. l'au̯tuŋkwə patsı̮ɣ ta kwalāpi, an' ēkwate tur ta jaktapite, an' ēkwate ta raɣatɒs. Sɔχri kolkann ꞩeltu̮mtaste: - manrı̮ɣ alam najn āɣi, nɔŋχ jāltu̮p tēln. manare jālti, akwaı̮ɣ ta χujaste. Janı̮ɣ kaŋkēn lāwi: nēn ēkwan turanəl l'ul'saŋ jaktmann tona at jaltsət, nēn an' anum majelēn. tau̯ ta wisteꞩɔχri. ēkwate ɔs χɔtmus ti kantmaltaŋkwə pateste, tuu̯l ti l'āu̯ tuŋkwə patsı̮ɣ. an' kaŋkēn lāwi: - EP motal ākwe ture jaktapast̩e nɔŋχal' silajaste, jolal' silajaste, nēn molɒl ēkwan turanəl ꞩar supı̮ɣ jaktupasann. an' ɔ̄jka kwālapas, ēkwate ture ta jaktapaste. nɔŋχal' silajaste, jolal' silajaste. ꞩɔχri kolkann paχwtite manrı̮ɣ alam najn āɣi, jaltu̮pteln, l'il'iŋ kēr ꞩɔχri! ta kos paχwtəste an' ēkwa akwaı̮ɣ ta χujas, wası̮ɣ at ta jaltəs. - ja ta, ti minew, aliluu̯. ta minasət joχtesət puu̯sanəl. n'ar mis sɔ̄w̯ χurı̮ɣn ta juntsanəl. asn naluw̯ ta tɔtsanəl. ȧs kotl'en joχtəsət, konal' roŋχi: - anum tɔtəslən, lujmas ɔn'ꞩe ɣən? tan lāweɣt: sɔ̄l', lujmas at ɔn̄ꞩew̯. lujmajən paɣ ta minasət, laweɣt marawi mis ꞩɔ̄w̯ χurı̮ɣ, χotal' mini? ta minasət. akw mat ertn χunteli konal'. lɔŋχan'ꞩap ta suməlas. akw mat ertn tı̮ɣ ti jɔχtəs. Pojar tɔtawə. tau̯ an' mis sɔ̄w kiwərt ta lomɣi. pojar jol l'ul's rɔŋχi: EP manər wāewɣn? - astal astal, am oln tar ū̬seɣm, ānum ul telı̮ɣteln. An' pojar lawita janit jomas waren, anum juw̯ tarateln. – atim at taratilum, lāwi kitəntı̮ɣ lawi – naŋ manər wāreɣn? - am manər wāreɣm: - am sorni lowinteɣm, ꞩalɣ ɔln lowinteɣm. – ta janit jomas wāren, EP anum juw̯ tarateln, akw̯ jot lowintimen. – mol'aχ χurı̮ɣ ta wiste. an' ekwa pı̮̄riꞩ kɔn ta kwals, pojar tuu̯ ta ꞩaltəs. EP χurı̮ɣ sunte lap ta laχəŋkwə pateste. χurı̮ɣ sunte jomꞩakwə astəs. – Jaɣən, ɔpariꞩən joχten mus sorniŋ ɔln lȯwinten, ꞩalı̮ɣ ɔln lowinten! pojar luwı̮ŋ tujt almajaste, talmatas, juu̯ minas. An' χurəm χum naluu̯ jȯχteɣt lujmasəŋ tāɣl. jāŋk wɔ̄ŋχa wāreɣt, mis sɔ̄w χurı̮ɣ ta ta ratijanəl. tarataŋkwə patsanəl, χuru̮m χum χuru̯m lujmasəl ta puwtuŋkwə ta patsanəl. ta kos rɒŋki: - am pojar, pojar am. χuru̮m χum lāweɣt: naŋ molal pojar ɔ̄lsən an' naŋ pojar atim ēkwanuu̯ alasən, lunranw̯ alasən. EP an' pojar luwētəl juw̯ joχtəs an' ta ɔ̄li, an' ta suni, an ta χū̬li.