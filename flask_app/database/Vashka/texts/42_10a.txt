Jorn ekvaьɧ-ojkaьɧ. Jorn ekvaьɧ ojkaьɧ oleьɧ - akv mat olimemen ti mā saka salitna ꞩarktaves, os mot mān minimen. ojkate lavi ker asьŋ jāmen hosit vāntlimen. salijane juv posas. sali puvsьɧ, ta vantlaŋkve patsьɧ. ker asьŋ jāten hosit ta minmьɧtasьɧ. akv māt minimetēn, n̩alьŋ taɧьl ꞩopьr ja kotilna ti raɧatas. Ta juji palt meŋkv ojka ti n̩ale palt, ꞩopьre palt ti tahamtas. ojka nupьl lavi: - anum talteln. ojka lavi - ul tālen. tuvьl tan tālas. Ta vantleɧt. akv māt pojtne mān johtesьt. ekvaьɧ ojkaьɧ nupьl lavi: - ti n̩avraman am on̩ꞩilum, nen kol varnen sis. ekva lavi - ti navram naŋ hun̩ on̩- ꞩaslьn. ekva sun honi palt sun tovьl part. Menkv ojka kitьɧlahti - Taj manьr, lavi. ojka lavi: - pes am on̩ꞩam jovtum. Meŋkv ojka rohtas, nomsi varmaliɧ janьɧ jovt. - T alavem. Meŋkv ojka sisьŋ urьl mini. nomsi jovt vive, ul alavem. Partaneьɧ juvle sunsim, ta mini. Patras, elal̩ ti hajtaltahtas. Ta ojas. ekvaьɧ-ojkaьɧ jorn kol tuꞩtesьɧ, an̩ ta oliten. Polum torum mojt. ekvaьɧ ojkaьɧ oleьɧ. kit pьɧaɧe janьɧmasьɧ. Janьɧ pьɧe lavi - Maŋki saka nysaɧ olev. am lavi, hottal̩ jaleɧum. aꞩe lavi: - manurьl mineɧьn. Pьɧe lavi: - Luvьl mineɧum. Luv kers. Kotle pьɧe lavi: - am os mineɧum. akv luven talsьɧ ta minasьɧ. minasьɧ akvaьɧ man̩ pьɧe lavi - am jaɧpьɧaɧum kinꞩijaɧum. - aꞩe lavi - kinsken, hotьl vьɧaɧьn. - aꞩe lavi - kinsken, hotьl vьɧaɧьn. - am hot kinsijaɧum. aꞩe lavi: - aman̩ pes sat mis kol, sat luv kol pattat sat toulup luv onꞩsum. an̩ naŋ sat toulup luv puvuŋkve ke vermilьn, ta puvilьn. Tajil ta jalasanuvьn. Pьɧe ta ꞩaltьs. Sat mis kol, avijanel lap naꞩamtimet. Tan kermant vis hьluŋkve ta patas. Ta hьlas, hьlas. Sat mis kol, sat luv kol pattaten johtas. Luv kol avi palьɧ punsuŋkve patьs, sat toulup liv eŋamanete ta sumьllas. Luv ꞩermattime, ta ꞩermat kvalьɧ ta konsьɧtahtas. Ta lapajaptuves . Sat mis kol, sat luv kol koni palna hontmet johtum jola ta vortumtahtas, sans puŋk pasьl jola nopьs. Luve jol l̩ulis. Luve lavi: - ekvaьɧ ojkaьɧ man̩ pьɧriꞩ. Katьn ta jorьɧ jemtum. anum puvuŋkve ta vermьslьn. Luve lavi am jomas pal paltitumnьl juv ꞩalten, sorniŋ olьn puvlьn kolt puvlen. am mana hurip, akv ta hurip ulamьl mashaten. Tan ta ꞩaltьs. Ta puvlьs. Luve hurip ulamьl ta mashatas, kona kvalas, aꞩe palt juv ꞩaltas aꞩe lavi: - pьɧkēt luvьn puvuŋkve vermьslьn? Pьɧe lavi - Manrьɧ at vermulum. aꞩe jot jomas ulum vārs, ꞩane jot os jomas ulum vars, kona kvalas, luve palt ta jomantas, luve sisna ta talas. kislakv joŋham lakvьŋ torum janitьl kempliŋ saɧь kemplite. ꞩopitanete sis kis lakv joŋham lakvьŋ torum janitьl ta joŋhtaves. akv mat sansьn tolь̄pam. mil l̩oŋh ta hosit ta minmьɧtas. Hosa mā hosaьɧ ta minite! akv māt elal̩ sunsi aman hont aŋkvalьɧ aman naŋk aŋkvalьɧ naŋki. nomsi tuv ke johtnuvum ti itimavem. Sat ternaj ꞩan̩um noŋh pelamtalnem juji palt sorom ke sorom vos liliŋ ke liliŋ vos. l̩apan johtьs haꞩne pasьn vane pasьn, sunsi hot olum hont aŋkvalьɧ, naŋk aŋkvalьɧ, nas-āti kolьɧ-soml̩ahьɧ. Tuv johtьs, sat nakpa luv neɧne aŋkval. Luve tuv neɧuŋkve pataste. Satit nakьn luve tuv noŋh hasumtaste. Takvi juv ta ꞩaltьs. Kole reɧьŋ, turman. Tan lavi: aman elmholas aman oli? elmholas hot suiti - ekvaьɧ ojkaьɧ man̩ pьɧriꞩ johtum kastal, jovtim ul̩a atim, varim tenut atim. ekvaьɧ ojkaьɧ man pьɧriꞩ ꞩeraŋka sartmьtas lampa husap pasan tarmьl unli. Pelamtaste. Juji kol nupьl jomantas. Hun̩t varim tenut seŋkvanel joŋheɧt. akv ani viste. Hurьm sul̩ja vina unli, akv sulja vina vis akv tarelka ani sorniŋ tep maɧьŋ tep visane, koni kol pakna totsane, teŋkve ta patas. Tes astьs. Tematenьl manьr arьɧtas, kona kvaltaste luven tittaste ajtaste. Juv ꞩaltas, lavi: - Ti kolt aman elmholas oli, aman ati? Ti lavi tesum ojsum. Pomaꞩip. elmholas hot suiti - ekvaьɧ ojkaьɧ man̩ pьɧriꞩ naŋ johtumьn maɧьs jovtim tenut atim naŋ johtumьn maɧьs jovtim ul̩a ātim. Jomas hum johtьn maɧьs jovtьɧlam ul̩am naŋ kastьl nas kasьɧ holtsьn, teltsьn. an̩ hum, ekvaьɧ - ojkaьɧ man̩ pьɧriꞩ minuŋkve patьs, lavi: os jomas ulum kolet olnut. Lavi - ti minne mānt akvaьɧ minen. Ta minas. Luve sisen talas. Hosa ma hosaьɧ ta minite, vati ma vatiɧ ta minite. Minimete hotal aimaŋkve ta patьs. elal̩ sunsi aman hont aŋkvalьɧ aman naŋk aŋkvalьɧ naŋkeьɧ. Jomaꞩakve l̩apan johtuŋkve pates. an̩ malьŋ, kolьɧ soml̩ahьɧ. Tuv ta johtьs. sat nakpa luv neɧne nakьŋ aŋkval. Luve tuv ta neьɧuŋkve pateste. Satit nakna luve tuv noŋh ta neьɧьste. Juv ta saltas. akv ekva unli, lun̩ꞩim. - apьɧkve hotal̩ mineɧьn? Tan lavi - Jorit totne mā kinseɧum. akve lavi: - Manьr jorit totne mā oli. am an̩ pьɧum akv naŋ huripan pohatur, hum kos ols, lui hum aɧin hatalalas, nete pattita lui hum pьɧna alves. Hotal̩ olne sorniŋ tepьl akven tittave, ajtave. akve lavi - Ti l̩oŋhьn hosit minimen elьn janьɧ jivpa hara sujna pateɧьn, am pьɧum tot ta hontalas. Lui hum pьɧe jot tot ta hontьlas. Toh elumhplas olime. uprum vor pum hol̩tol olime. akven hurmintьɧ san̩ka palьl majves. Ta minmьɧtas. akve lavi - Hontlim mān johteɧьn jola l̩uleɧьn, lāven: "Ti hontlim māt aman liliŋ elmholas aman oli? akvumna majvesum, hurmintьɧ san̩ka palьl majvesum, liliŋ elmholas aman oli, aman āti? Liliŋ elmholas ke olnuv ti hurmintьɧ san̩ka pālum akv jot ti tenuvanmen. manurьl iŋ potьrteɧьn? Tan lavi: - sopluvum saɧrapaves, puŋkum man̩ si̊p tan lomten úrāve. naŋ hotal̩ mineɧьn? ekvaьɧ ojkaьɧ man̩ pьɧriꞩ tan lavi: lui hum pьɧ palt elmholas suiti - am ti tene ꞩol at on̩ꞩeɧum, lui hum pьɧna álvēsum. Hum (Pьɧriꞩ) lavi - Tuvьl Tan ta minas. Tuv johtьs, sōl̩ elmholas alime. ur pum vor pum hol̩tьl, sōl̩, alime. Tan tot jol l̩ulis, lavi: - aman liliŋ elmholas aman oli? akvumna majvesum, hurmintьɧ san̩ka palьl majvesum. Liliŋ elmholas ke olnuv, ti hurmintьɧ san̩ka palum akv jot ti tenuvanmen. hajtalaŋkve mineɧum. alim humite lavi - am, lavim ta kos hontlasum oluŋkve at ta vermeslum. naŋ hun̩ vermilьn - am, lavi, vermeɧum. - naŋ tah minimen, hara man neɧleɧьn, lui hum pьɧ kole ta hara ma kotil̩t unlьnete nāŋki. sat nak l̩ulit kol. numi nake kumьska kol. naŋ tuv neɧleɧьn tah, tan naŋьn kasalite. tan tah kon kvalapi, roŋhuɧli, naŋ упадет на колени коленопреклонится tah luvьh jola sānsinti Kaьntьɧ os roŋhuɧli luvьn tah jol patuŋkve vorati. naŋ toh ātimtal ꞩolentьl luvьn junьɧteln. naŋ man kempelpьꞩ minuŋkve pateɧьn, tan uꞩ pьl pelpьꞩ juv. Tan os luve sisen tāli, os hurmintьɧ roŋhuɧli, naŋ luvьn tah jol patsi. Tuvьl naŋ os kotьrteln, (junьɧteln) naŋ luvьn poher tan luve urite. naŋ luvьŋ ureln, ꞩar tan luve maɧьlna ureln. Luvьɧ akvan vos hojeьɧ. Tan tah jola porьɧmi, naŋ nupьlna lavi: - naŋ jeɧpьɧьɧ olen, am apꞩiɧ oleɧum". Ti haniꞩtaves. Ta minmьɧtas. sōl̩ hara mān neьɧlas. sōl̩ kol unlьnete naŋki. sōl̩ sātit nake kumьska kol. Hajtne tul l̩ulitьl unli. Tau tuvle sunsi, satit naknьl seri varp jolal̩ ta tahame nāŋki. Kona patkete ta roŋhuɧlas. Tit luve jola ta sansintas. Tan luve ta junьɧtaste, n̩aŋra ꞩahьl hol̩ ta pókmātas. Luve pelpьꞩ ta minuŋkve patьs. Tuvle sunsi, luve sisna ta porьɧmas, kitantьɧ os ta roŋhuɧlas. Tit luve jola ta patsas. Hurmintьɧ os ta roŋhuɧlas, tit luve akaьɧ l jola ta pats. Tan lavi - Manьr sir pil̩ne mān. Tit, lavi, vor hulah pьɧriꞩ roŋhuɧlas, naŋ os jol patsьn! Homꞩil junьɧtaste kis lakv joŋham lakvьŋ torum janitьl, homꞩi minam mus, ul̩al sāls. Luve an̩ manьr minas, uꞩ pil taq pьlpьꞩ minuŋkve pats. Ja ti luvanen akvan. ta hojasьɧ. Lui hum pьɧ luve hurum usil palitna juvle totves. Lui hum pьɧ jol porьɧmas ekvaьɧ ojkaьɧ pьɧriꞩ nupьl lavi: - naŋ jajphьɧ olen, am apꞩiɧ oleɧum. Ti, lavi, juv minimen. Ta minasьɧ. Sat naklulit kolen juv johtesьɧ. Sat nak lulit luv neɧne ker aŋkval. Lui hum pьɧ luve neɧьste, hotit nakna. ekvaьɧ ojkaьɧ man̩ pьɧriꞩ. luve neɧьste satit nakna. Juv ꞩaltsьɧ. Lui hum pьɧ lavi: - Jaɧpьɧ, man manьr ti janit vaɧьl kantleɧьn? - Manьr am, lavi, kontleɧum nematьr at kantleɧum. Ta oleьɧ. olneten halt apꞩite tistujas. Jeɧpьɧe lavi - manьr tisteɧьn manьr voꞩleɧьn? - Manьr ti̊steɧem, manьr voꞩleɧum, ꞩar jortal oleɧum. - Mol hotal jimant matьr ul vasьn? Lavi - vāsum. - am jorum tot on̩save. - manьr, lavi, jorьn, - am, lavi, ekva pьɧriꞩ, apьɧriꞩ jot hontlasum. sopluve kos saɧrapasum sirajum hot ojtaslum, tan tarm pateste. Vi̊ŋkve at vermilum. Ta l̩apan johteɧum, luvum jol hanni Jola vaɧluŋkve pateɧum, luvum sisna tuv hanujeɧum. Juvle jiŋkve pateɧum, luvum husmati. Jeɧpьɧe lavi - am lavi molal elal̩ jimumt tan sajim, tup luv an̩anel unleɧt. - ati, apꞩite lavi, tuve satьɧ ti jemtas. am jalanteɧum tan liliŋ. Jeɧpьɧe lavi - am lavi mineɧum ti olmajilum, silajin ti vьɧlum apꞩite lavi: - vi̊ŋkve at vermilьn. Ekvaьɧ ojkaьɧ pьɧriꞩ lavi - Am vermilum. Ta minas. Tuv johtas, humite palt neɧlas, luve tuv jol hanujas. Ta humite tьɧle l̩al̩t lavi: - Jatel̩ jaɧpьɧ, am lavi ti tuve sāt, tale sāt tit ta hujanteɧum, naŋ ta apsijiɧ patum humin, am lilim ke nelteɧьn, siraje mьɧlum. Am lilim ke nelteɧьn. - Am naŋ lilin manurьl jaltaptilum. Am lilim neltanut amki on̩ꞩeɧum. Am lilim ke nelteɧьn, naŋ jaɧphьɧ olen, am apꞩiɧ oleɧum. Lavi - Neltilum. L̩apan minas. Ekva Pьɧriꞩ lilite neltite. - Am puŋkum pineln, ꞩar sohtьl. Puŋke pinves. Elnuv jalanti, ꞩar sohtьl oli. Ekva Pьɧriꞩ lavi: - Am ti erьɧ totne hum, am ti mojt totne hum, ꞩar puŋkum sohtьl vos oli. Ekvaьɧ-ojkaьɧ pьɧriꞩna sunsave, ꞩar sohtьl oli. Ekva Pьɧriꞩ lavi: - Am ti jomas pal ꞩepumt liliŋ vit sulji oli. Vujeln, am ti sipluvum saɧrapim mate sarteln, am. Sōpum liliŋ vitьl ajteln. Ajtves, sartves. Hum noŋh untas. Noŋ l̩ulis. Paꞩalahtasьɧ. Siraje majves. An Ekva Pьɧriꞩ lavi - An̩ naŋ jeɧphьɧ olen. Aniɧlahtesьɧ, sipьɧlahtesьɧ, ti kittьɧ ta minasьɧ. Ekvaьɧ Ojkaьɧ pьɧriꞩ Lui hum palt os ta minas. Tuv johtьs. - Ē, lavi, jatel̩ jaɧpьɧ ta johtasьn, - Ā, lavi, ta johtasum. - Aman jorum totaslьn? Jeɧpьɧe lavi - Totaslum. Sьraje majves. - An̩, lavi, vosьɧ ēt at hujeɧum. Molal Mutraŋ ekva aɧin hajtalaslum. Hajtalalum hurmit tal. An̩ ti jorum johtьs. An̩ ti jorum johtьs. An̩ Mutraŋ ekva hontlaŋkve am jotum saka vorati. Am an̩ ti ēt hontlaŋkve mineɧum. Mashatas, enthatas, minas. Hontlan maten johtьs. Mutraŋ ekva mire athatmьt. Mutraŋ ekva mir ta kem sav on̩ꞩi. Osьŋ l̩om uj, osьŋ palum kem mir on̩ꞩi. Ta kos ali, ta kos loŋhiti, mana kem ali, akv pis ta johti. mana kem ali, akv pis ta johti. Aman tale sāt hontlas, aman tuve sat hontlas, juv ta minas. - Jatel jeɧpьɧ, Mutraŋ ekva mire ta kem sav. Ta kos alasum pusьn aluŋkve at ta vermesanum. Jeɧpьɧe lavi: - Naŋ maɧsьlьn am jaleɧum. - Manьr jatel jeɧpьɧ naŋ minken, mat mon pistave. - Ati, lavi, am mineɧum. Minas. Tuv johtas. Mutraŋ ekva mire ta kem sav. Hontlaŋkve pats. Luv posne homsite viste. Tьɧle hosɧi, tuvle hosɧi, Mutraŋ ekva mire akv matert holasьt. Akva arьɧtas. Jujil kos n̩aunlitaste, vit alntan jivьɧ jemtapas. Kis hol̩tьl ta povaraŋkve pats. Jujil kos n̩aulьɧtaste, hot ustьpaste. Jol vaɧlьs, tot jomьɧti. Mā lepkas hontьɧpas. Tuvle jolal̩ hajtup. Tuv jol-ta ꞩaltas, hajtup hosit ta mini. Joli torumna ta mini. Jola johtьs. Akv kol, Kolna juv ꞩaltьs. Akv ekva setap vari. Nal larmapti. Nal larmatane mus, elmholas kvalapi. Kválāpi, juji kol nupьl ta hajti. Jun suiti - máshatēn, máshatēn! Mutraŋ ekva koꞩaj nev ti johtavev. Tau juji kol nupьl ꞩaltьs, Ta kem sav mir ti. Akvaьɧ johteɧt. Tot mana kem larmapti, akvaьɧ elmholas ta johti. Hun̩t varim kent hun̩t varim sup, hun̩t varum pal̩ta, hun̩t varim passa pusьn tās. Mana kem elmholas johti, masnut pusьn tās. Ekvaьɧ ojkaьɧ man̩ pьɧriꞩ, koni kol nakna kvals, ekva nupьl lavi: - Nalьn tьɧ maj- leln. Am larmapteɧum, akv torьɧ hurmьl, kvalapi. Akve lavi: - Am man̩ porat katum mol̩ah ols, larmapteɧum sav kvalapi; an̩ katum luvtaŋkve patves, an̩ katum laꞩalьɧ jemtьs. Akve nupьl lavi - Nalьn hata, tьɧ majeln. Nalьl majves, Nale almajaste, akve vil̩t jatet apɧen ta puvtmaves. Ta raɧatas. Ta ūsas. Kona kvalas ta jomantas. Akv mat os kol. Kolna tuv juv ꞩaltьs, akv ojkariꞩ ker jūnьɧti, ul̩a sultmil ta neɧlapi. Elmholas tuv kvalapi. Ꞩisɧim; roŋhim mot kol nakna ta hajti. Ojka nupьl lavi: - Voŋhpan tьɧ majleln, am akv ꞩos jūniteɧum (jūnitaleɧum) sāv kvalapi. Ojka lavi - Am katrisum vaɧtal pats, an̩, lavi, matsum. Maniɧ olmum porat juvniteɧum sāv kválāpi. - Hota, lavi, akim ojka, tьɧ majleln. Aphen voŋhpe miste. Aphen almajaves, vil̩t jat juvnitaves, An̩ ojka ta raɧatas, ta usas. An̩ pьɧriꞩ kona kvalas, os ta jómānti. Akv kolna os johtьs. Ta hurip jomas kolkve. - Akv sornite noŋh haŋhi, akv sornite jola-vaɧli. Tuv juv ꞩaltьs. Mutraŋ ekva huji. Mutraŋ ekva aɧite lavi: - Ekvaьɧ ojkaьɧ man̩ pьɧriꞩ, man totne ujn totvesьn? Ꞩanum noŋ sajkali, ti alaven. Naŋ, lavi, ul erьɧ totne hum, naŋ an̩ kona kvalen, ti sohripet kit poska ta unleьɧ. Akvate liliŋ vit poꞩka, akvate usam vit poska. Poꞩkьn penteɧьn. Liliŋ vit poꞩka unlum mān usam vit poꞩka untten. Usum vit poꞩka unlum mān liliŋ vit poꞩka untteln. Ta pentsaɧe. Juv ta ꞩaltьs. Mutraŋ ekva aɧi lavi - Ꞩan̩-a ꞩan̩ kvalen, ti johtuvesьn. Ꞩane ta kválāpas. Ekvaьɧ- ojkaьɧ man̩ pьɧriꞩl ta pohtasьɧ. Ta pohataleьɧ. Mutraŋ ekva aɧi lavi: - Saim ekva ti alilьn. Moꞩan tarmatьɧleln. Ta tarmataste. Mutraŋ ekva kon ta lakvultas. Liliŋ vit poꞩkatēn kos lakvultas, usam vit poꞩka kiverna tuv lakvultas. Tau nomsi liliŋ vit poꞩkate. Noŋhal̩ lavьs - Amki on̩sam aɧimna ti alvesum. Ta latŋe ojmatas, ta usas. Mutraŋ ekva aɧil akvan ta patsьɧ. An̩ ekvaьɧ ojkaьɧ man̩ pьɧriꞩ lavi: - An̩ ti janьɧ on̩ɧum juntum hoŋhsa hurьɧ aman Mutraŋ ekva kole aman ti hoŋhsa hurьɧ kivьrna at lapnuv? Kona-kvals, hoŋhsa hurɧe lévātas i maɧьste. Lapьs. Ꞩamralaste, man̩salaste pal̩tan ꞩepen maɧьste. Juv ta jomanti. Akvaьɧ ta minas. Noŋh johtьs, luve l̩uli. Luve sisna tāluŋkve pats, luven jol parmaptave, at taratave. Ta vantahtuŋkve pats. Apꞩite kolna ta johtьs. Juv ta ꞩaltьs, Apꞩite lavi: - Hotum ta jolsьn? - Ta jalasasum, lavi, Apꞩite nupьl lavi: Am lavi māmna minimen. Apꞩite lavi: - Naŋ hotal̩ mineɧьn, tuvle ta minimen. Kon-kvaluŋkve patsьɧ. Ekvaьɧojkaьɧ man̩ pьɧriꞩ tau kon- kvalas, - Aman ti sat nakl̩ulit kumьska kol, aman kotli on̩ɧum juntum hoŋhsa hurьɧ kivьrna aman at lapnuv. Maɧьste. Ꞩamralaste, man̩salaste. Sepen maɧьste. Luve sisen talas, ta minas. Jaltaptam humite palt johtьs. Juv ꞩaltьs. - I, jatel jaɧpьɧ, ta johtasьh! - A, lavi, manrьɧ at johteɧum. Am molal ēt kotil jisaŋ naj ꞩan̩umna jor humьɧ lavvesum. Ti ma tarmьl olne n̩an̩ pukitna am humle varavum. Kona kvalas. An̩ lavi man̩ on̩ɧum juntum hoŋhsa hurьɧ kivьrna, aman ti kol aman at lapnuv? Ꞩepnьl kon levataste, kol maɧьste, laps. Ꞩamralaste, man̩salaste. Ꞩeppa maɧьste. Luve sisna talas. Ta minmьɧtas. Ta mini. Molal elal̩ miname porat hujam kolen johtьs. Juv ꞩaltьs. Ta hurip aɧi̊ unli. Aɧi lavi: - Ekvaьɧ ojkaьɧ man̩ pьɧriꞩ, sōl̩ ta hum olmьn. Hum kon kvalas - Man̩ on̩ɧam juntum hoŋhsa hurьɧ kivьrna aman ti kol aman at lapnuv? Kon levataste, maɧьste, lapьs. Ꞩamralaste, man̩salaste, ꞩepna maɧьste. Ta mínmьɧtas. Aꞩaɧe ꞩan̩aɧe palt johtьs. Aꞩaɧe ꞩan̩aɧe ta kem matumьɧ. Liliŋ vitьl ajtsaɧe, Man̩ıŋ jemtsaɧe, Itiɧ jemtьs, us kant kotlet jomьɧti. Artalas nila kol lapne janit mā. Hoŋhsa hurьɧ ꞩepnьl lévātas. Kon almajaste, kolьɧ jemtьs. Os mot hoŋhsa hurьɧ kivьrnьl kon levataste. Kolьɧ jemtьs. Os motan levatas. Os hoŋhsa hurьɧ kivьrnьl kol kon viste, kolьɧ jemtьs, Os motan levatas, sat nak l̩ulit kumьska kole kon levatas. Kolьɧ jemtьs. Holitanьɧ jemtьs. Us taɧьl mire ta sat nak lulit kumьska kol nupьl tuvle kartmьt luleɧt, sunseɧt. Namьŋ sāt, suiŋ sat aman l̩ul̩sьt. tuvle l̩al̩t, hontmanelt l̩uleɧt. Ekvaьɧ ojkaьɧ man̩ pьɧriꞩ paul tene janьɧ pūri ta vars. Sat nak l̩ulıt kumьska kolen us taɧьl mire tusьn tuv taltsane Pūri teŋkve ta patsьt. Ti aman hosa tesьt, aman vati tesьt, ti palite. Ekvaьɧ ojkaьɧ man̩ pьɧriꞩ Mutraŋ ekva aɧi Lui hum pьɧna miste. Lui hum janьɧ aɧi (LHP eꞩe) Ekva Pьɧriꞩna miste. Lui hum pьɧ man̩ eꞩe Ekvaьɧ ojkaьɧ man̩ pьɧriꞩna neьɧ vajves. Ekvaьɧ ojkaьɧ man̩ pьɧ, Polum torum tā. Lui hum pьɧ taj - Hul̩ otьr pьɧ. Mortim ekva kaltaꞩ ꞩan tā pes porat saka oꞩmarlas.