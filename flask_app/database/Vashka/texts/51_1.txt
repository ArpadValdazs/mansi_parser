χūrŭm pornè mȯı̯t. XP nè ɔ̄leɣt. taŋkenəl ɔ̄lsət, akw̯ mat ērt, ı̯anı̮ɣ ı̯aɣa̩ɣitēn lāwi: - ı̯alew, ti χɔ̄tɒl ta χumit pāu̯lı̯alew. ēꞩaɣe lāweı̮ɣ: - ı̯alew. akw ı̯ot ti minuŋkwe patsət. ta minasət. ta ı̯ȯmanteɣt. ı̯omimenəl akw mat ēla sunseɣt, akw mȯꞩnè ı̯omi. ı̯anı̮ɣ pȯrnè làwi: - mȯꞩ nèkwe, χotal' mineɣən ı̯ol l'ulətəs, uꞩ ti kasalas, pȯr nèt ı̯uwət nas āt'i, χūrŭm nè. akwan ı̯omlı̮ɣtasət, ı̯anı̮ɣ pȯrnè lawi - moꞩnèkwe, χotal' mineɣən? - am, lāwi nēmχotal' at mineɣŭm, ul' ı̯̯iw̯ kinseɣŭm. ı̯anı̮ɣ PN lawi - akw ı̯ot minew̯. tot moꞩ ēlɒ́nūu̯ pāu̯l ɔ̄li; tuu̯ mineu̯. - am at mineɣum, moꞩ ne ate kȯs tāŋχi - at ke mineɣən, ꞩama alilum! nan sartn minēn, am, mȯꞩ nē lāwi, ı̯uil ı̯omanteɣŭm. PN sart ta mini. ēꞩaɣe tuu̯ ı̯ui palēt ı̯omeɣt, ꞩar ı̯uit mȯꞩ nè ı̯omi. ta minasət, ta minasət. ètiman porat, naı̯ untne porat, koln ı̯oχtesət. ı̯oχtesət. ı̯uu̯ ꞩaltsət. kiw̯rèt, kol kane taɣla pȯrəs. ꞩaksɒm wal'sam. ı̯PN lāwi: - am ti porsət kon totiı̯anum. nan ul' ı̯iw̯ sāɣren, wit totēn. tau̯ ēꞩaɣe. konn tosɒm tarı̮ɣ sāɣresı̮ɣ, ul' ı̯iw, ta sāɣreı̮ɣ. MN ɔ̄s wit toti. ı̯PN porsane kon totsane, ꞩɔ̄pitasane, χūrŭm pal ɔ̄lne maɣəs ta ꞩɔ̄pitasane. lɔ̄χ pāl takwitèn, kȯt'il' pal kȯt'il' ēꞩèn - K ēꞩe nupəl lāwi - naŋ tit ɔ̄len. - āwi sunt pāln, man ēꞩe nupəl lāwi: naŋ tit ɔ̄len. wit norma ı̯oli pal χusap sopotim ɔ̄li. lawi: - MN, naŋ tit ɔ̄len. - tuu̯. anum matər mā, akw̯ toχ ɔ̄li. ul' ı̯iw tūlsət, ꞩowal lɔ̄χən tuw̯ ta ꞩaməlteɣt. ɔ̄rɒs saməlta sanəl, wit ɔs sūu̯ totsət. tēne matər wāruŋkwe, nematər samt āt'im. ètimɒs nas ta ūnleɣt. ūnlimenəl mȯꞩ tūp ėtimɒs, konn χotpa, ı̯ɔχtume suiti. ı̯ɔ̄sa ta lɔ̄χoꞩlanète suiti. suı̯e χolɒs āwin ti ı̯ɔχtəs, ı̯uu̯ ti salti. awi pūswes tulmaχ ɔ̄ı̯ka ti neı̮ɣlapɒs, ı̯uu̯ ta porı̮ɣmas. muli pāln ta sulintɒs. sultəl tuu̯ ta minɒs. tuu̯ ı̯ɔ̄χtəs, nɔ̄χ l'ul'mətɒs, kūꞩè pal'aɣènəl pūwəste χɔ̄t ta āŋχẇitaste. - nas āt'i naral=waı̯il ɔ̄li. woı̯kanəl ɔ̄li, ēntapəl ēntχatim ɔ̄li. ńɔ̄χsət ēntapēt ɔ̄leɣt, lēŋn χol't pɔ̄ri taɣatane. ēntɒp kwalɣe pēsatɒs, muli pāln tuu̯ ta rau̯tsasane ēntɒp kalɣe praɣ pinɒs, wȯı̯kane paɣ=pinɒs. takwi mili siŋs ı̯iwn ta ūntəs, ńarane = waı̯ane χot āŋχwuŋkwe ta ūntəs. ńarane = waı̯ana χot - ta, āŋχwsane. tuw̯l, ı̯anı̮ɣ PN l'ul'mətɒs, ta ńarane = waı̯ane almaı̯asane. āras wātan minɒs, tuı̯tanəl tot ta parɣalti. tuw̯l nɔ̄χ ta taɣa tasane. wit saka sāw̯ kȯlkann tuu̯ = tɔ̄lɒs. χot sēɣəstè. loχ pālèn uꞩ ta ūntəs. tuu̯l pusən unleɣt, nēm χɔtpa at suitı̮ɣli. χuntleɣt konn, χɔ̄tpa ta ı̯oχtəs. ı̯ȯsa loχne suı̯e suitɒs. ı̯osa suı̯ χolɒs, tuu̯l āwitè pūswes. ɔ̄χsɒr ɔ̄ı̯ka ı̯uu̯ ta nēı̮ɣlɒs. mulɣa ta χaı̯təs. tuu̯ ı̯ɔxtəs χum mańꞩiŋ l'ul'mətɒs. pal'aɣenəl takwite, puwəste, kūꞩe χot ta āŋχwətaste, ɔ̄χsɒr sɔw̯ kūꞩe nɔŋχ ta taɣataste. nas āt'i. nɔχsət pori ta taɣatamane - ta rau̯tsasane, muli paln, ań mūnt χoı̯təl. takwi akw χumitèn poχɒn tuu̯ ta ūntəs. n̄árane = waı̯ane aŋχwsalasane. ı̯āŋkəl pōl'a mət. ta ńarat = waı̯t kȯl kann pinkète KPN kwalaipəs. ńarat = waı̯t álmáı̯əs. tuı̯tanəl, ı̯ankanəl araꞩ wātan tuu̯ ta parɣaltasane. tuu̯l nɔ̄l ta taɣatɒlapsane, wos toseɣt. kȯlkant akwaı̮ɣ wit. χot seı̮ɣsaste tuu̯l paı̮ɣ kōt'il' pālèn ta ūntəs. nēm χotpa at suitı̮ɣli suı̯tal ɔ̄leɣt. nēm χotı̯ut at potərti. suital ūnli menəl, kon χɔ̄tpa ı̯ɔ̄χtnete suite. ı̯osa parɣaltanete suiti ı̯osa χot lɔ̄χsaɣe, tustəsaɣe, āwi ti pūswes. āwi pūswes, sɔ̄u̯r ɔ̄ı̯ka ta neı̮ɣla pɒs. mulɣa ta sulintɒs. muli pāln. tuu̯ ı̯ɔ̄χtəs, nɔ̄χ l'ul'mətɒs. lāɣəlaɣétəl. takwi kāta ɣetəl takwi pal'aɣenəl pūwəste kuꞩe χot ti ānχwəste. muli pālna, χumı̯aɣe pɔ̄χɒn ta ūntəs. ńarane=waı̯ane āŋχw sane. takēm ta tuı̯təŋət, ı̯āŋkəŋət χȯt ı̯osimət. ı̯ānəl pol'amət. tuı̯təl pol'amət. āŋχwsane tuu̯ ta kȯlkann ꞩeltŭmtasane. āwi suntnəl MPN l'ulmətɒs. ńarane=waı̯. almaı̯asane. āraꞩ wātan minas, ta parɣalti, ta rāti. ākwaı̮ɣ kȯlkan witəl tɔ̄ltəste. ta kēməl ta ı̯aŋkəŋət=tuı̯təŋət. NW nɔ̄χ ta taɣatasane. tuuəl kȯlkan wite χot sēɣəste. tuuəl āwi sunt pālèn ta minas ta ūntəs. ɔ̄s suital ta ɔ̄leɣt. at pȯtərteɣt. toχ ūnli mēnəl konn χɔtpa. ı̯osa parɣaltaŋkwe patwès. χasne χum wārŭm ı̯osaɣe maɣəs at sakwalası̮ɣ, ta kēm ta lɔ̄χ͔aꞩliı̯aɣe χastal χum warum ı̯osa ke ɔ̄lsı̮ɣ at salum χɔı̯təl χaltalaχnuwı̮ɣ maꞩtər χum waru̮m ı̯osaı̮ɣt tauı̮ɣ, tona at χaltalaχtsı̮ɣ! ı̯osa taɣatan matēn, nɔŋχ ta taɣatasaɣe. āwin ı̯omlı̯ɣtɒs, ı̯uu̯=ꞩaltuŋkwe āwi ta punsəste. sart lāɣe ı̯uu̯ neı̮ɣlɒs tɔ̄reu̯ ɔ̄ı̯ka lāɣəl! ı̯uu̯ nēı̯ɣlɒs ı̯ani tētəl, mulɣa ta ı̯omantɒs, muli pālèn tuu̯ ı̯oχtəs, takwi āŋwalaɣenəl puwəste, takwi kātlaɣetəl, kūse χot ta āŋχwəste. numən taɣatan mā ɔ̄li, tuu̯ ta taɣataste. ań ēntapəl ɔ̄li, wȯı̯kanəl ɔ̄li ꞩar perı̯im ńɔχəs tuu̯ ta alum. nēt kastim ɔ̄leɣt, kastim tɔ̄r saı̯nəl āŋkwata leɣt. ēntap kwalɣe pēsatɒs, ńɔ̄χsane muli pāln ta pintsane. ēntap kwalɣe nɔ̄ŋχ taɣataste, wȯı̯kane nɔ̄ŋχ, ı̯ol at pinı̯aɣe, pāln. tuwl muli pāln, maχmane pɔ̄χ͔ɒn tuu̯ ta ūntəs. ńarane=waı̯ane aŋχwsalasane kȯl kann ta pintsane. NW ı̯āŋənət = tuı̯əŋət. an mȯꞩ nè wit norma ı̯oli panəl nɔ̄ŋχ l'uləs, NW paln ta minas. tuı̯təŋ narat=waı̯t ta wisane. āraꞩ watatun parɣaltaŋ KW tuu̯ ta minas tuı̯tanəl parɣaltasanen, ı̯aŋkanəl ratsane. ē-e kȯl-kann akw ı̯aŋk sam at pats, tuı̯t sam at pats. sar kȯl kant nematər āt'im. ta kem ı̯ȯmas maꞩtər ti! nɔ̄ŋχ toslaŋkwe. ta taɣɒtalapsane. takwi paɣ minɒs, wit norma ı̯oli paln takwi χusapen ūntəs. pālè ērtŭm tā! suital ta ūnleɣt. tulmɒχ ɔ̄ı̯ka ńɔ̄χane siltaliı̯ane χot nuı̯liɣtiı̯ane. pusən nila χum pusən siltalapsanəl ta nuı̯lı̮ɣtasanəl, saka mol'aχ. akw ti ꞩost ta nuı̯lı̮ɣ tasanəl. TƆ̄ ńɔ̄ŋχ l'ul'mətɒs, ı̯anı̮ɣ pūt taɣàtɒs ńɔ̄χs ńɔ̄wl'ane naluu̯ ta pētsane. pū̬te ta paı̯taχti. tanki ta suital ta ɔ̄leɣt. āte pōrnèt potərteɣt, ate χumit potərteɣt. pusən suital ta ɔ̄leɣt. TƆ pūt pētəs, tuu̯l paɣ minas, muli pāln ta ūntəs, ta ɔ̄leɣt. pūt sis ta ūnleɣt. toχ unləsət, unlesət, pūtanəl astəs, tuw̯l tɔ l'ul'ətəs, pūte paɣ ta ūntəste. tuu̯l ńila áni ta ālmaəs, nɔχs nɔ̄wəl χūnuŋkwe. nɔ̄χs ńɔ̄wəl' ta χuniı̯ane. ńila ānin ta χūntsane. ńila āni wisane ńila mān kolkann ūntəsane. ńila χum kasaı̯ wis, ńila nē kasaı̯ wis. āni ou̯lanèn ta pinsane akw ou̯lèn χum kasaı̯ aku̯ ou̯lèn nē kasaı̯. kasəŋ ānin toχ pinəs. takwi ań muli ou̯əln ūnttum ānite takwi tēŋkwe tuu̯ ta ūntəs. uꞩ ta lāw̯s: - ı̯anı̮ɣ PN am nupəlum ɔ̄lne nȯmtən, ke ɔ̄li, am āni ou̯lumnɒ ūnten! ı̯PN ta kwalapɒs, tuu̯ ı̯om lı̮ɣtɒs, tuu̯ ta ūntəs. tuu̯l akw ı̯ot ta tēɣı̮ɣ. tuu̯l ƆƆı̯ āni ɔu̯lèn ti untəs. - KPN lāwi. KPN kot'il' = pālenəl ta l'ul'mətɒs, ƆƆ ani ȯu̯əln ta ūntəlmatɒs. akw ı̯ot ta tēɣı̮ɣ. tēŋkwe patsı̮ɣ, sɔ̄u̯ər ɔı̯ka kwalapɒs, takwi āni ȯu̯lèn ta ūntəs ūntəs, tuwəl, lāwi. an MPN l'ul'mətɒs SƆ āni ȯwəln ta ūntəs. akw ı̯ȯt ta tēɣı̮ɣ. tuu̯əl ɔ̄s ta, ı̯uu̯ arı̮ɣtɒm χum nɔ̄ŋχ l'ul'əmɒs, χum kasaı̯ ani ȯu̯lèn tuu̯ ta ūntəs. tuu̯ ūntəs. uꞩ ta lāwəs. ta ēli palt at pȯtərtalɒs - MMN. MMN nɔŋχ kos l'ul'mətɒs, āni ɔ̄w̯əln tuu̯ ta ı̯omlı̮ɣtɒs. tuu̯ ūntəs. ńɔ̄χəs ńɔ̄wəl akw ı̯ot ta tēɣı̮ɣ. tēmanəl astəsət, ismit aı̯sət. tuwəl ta astəsət. ānit akw mān ta ūnttuwesət. tuu̯l TƆ lɔ̄χ pal siŋəs ı̯iwn tuu̯ ta untəs. tuwl ɔχsɒr Ɔ kot'il' pāln, kȯt'il' PN pāln tuu̯ ta ūntəs. SƆ ɔ̄s āwi sunt pāln tuu̯ ta untəs. nan PN pɔ̄χèn. MPN nȯmte an ı̯omɒs. "am pɔ̄χŭmn χotı̯ut ti ı̯oχtəs. " tuu̯əl ɔs tɔ̄rew ɔı̯ka wit norma ı̯oli paln, mań MN pɔ̄χèn tuu̯ ta ūntəs. tot rɔ̄u̯əlaχ tı̮ɣlaŋkwe ta pats. tuu̯l (rɔ̄wɒlaχtı̮ɣlaŋkwe) rɔ̄wɒlaχtı̮ɣlasəl ta ul'anəl χarı̮ɣtasa nəl. ta χuı̯eɣt. alpəl ı̯anı̮ɣ PN ul'a tuꞩtŭm. tuu̯l TO χotal' ı̯als, ńɔ̄wəl totəs. JPN ńɔ̄wəl sāɣrəlataste, pūt ta wārəs. pūte astŭm porat, pusən nɔ̄ŋχ ti kwālsət. lȯu̯tχatsət, ꞩɔ̄pitaχtasət, JPN ńɔ̄wəl ńila ānin, tau̯ χuns. tuu̯l ńila mān ūntsane. ta tēɣ. JTƆ JP nēl akw āni tēɣəl. ƆƆ ɔ̄s kōt'il' PNèl sɔu̯r Ɔman pȯr nèl. TƆ mȯꞩ nèl aku̯ ānin ūntsı̮ɣ. tēmanəl āstəst, wōrn minuŋkwe ta ēntapaχtasət. TƆ ēntapaχtɒs, tulmaχ sɔ̄we nɔ̄ŋχ ta masapaste ƆƆ koni kūꞩe ɔs masapaste. SƆ ɔ̄s masapaste, ta sulintas konal TƆ ɔ̄s masχatɒs, ēntχatɒs, tɔ̄reu sɔ̄we ɔ̄s masəste, ta ı̯omantɒs. kon kwalapɒs. ı̯osaɣe ı̯ola pinsaɣe, ta wotaı̯aχtɒs. tan minasət, JPN làwe, mań ēse nupəl lāwi - naŋ wit norma ı̯oli paln unten, mataranən tuwlé wȯı̯eln, MN, āwi sunt pāln wȯs unti. - āt'i am at kosaꞩeɣŭm. MN lāwi - Naš, naš, āt'i tuw=wȯı̯eln! tuu ta puli, JPnènəl pili wit norma ı̯oli paln ta untəs. JPN ēꞩe wit norma ı̯oli pàln tuu̯ ta ꞩōpitas, ērtŭm TƆ nȯmte man P. N. kupəl pati. ań māχŭm wɔ̄rt ta ı̯alèɣt. ėtimɒs, tulmɒχ Ɔ sart ta ı̯oχtəs. ta ı̯ui pal ƆƆ ı̯oχəs. ta ı̯ui palt sɔwr Ɔ ta ı̯oχtəs. SƆ ꞩaltəs, kuꞩe χot āŋχwəte tuu̯, tūp ı̯ola untəs, kon ı̯ose to lȯχnete suiti. mā nas arɣi. ta kēm takəs ta lȯχnɒꞩliı̯aɣe. loχɒꞩlasaɣe, nɔ̄ŋχ taɣmatsaɣe, ı̯uu̯ ta ꞩaltəs. tuu̯ ı̯uu̯ ꞩaltmèt. χumiı̯ane muli pālt ūnleɣt. tuu̯ ı̯uu̯ ꞩāltəs, kūꞩe χɔt āŋχwəs, nɔŋχ taɣatɒs, wɔ̇ı̯akane = waı̯ āŋχwəs, māχmane pɔ̄χɒn ta ūntəs ńarane = waı̯ane āŋχwŭŋkwe patsane, māχmane akw̯ tȯrı̮ɣ, ńaranəl χot āŋχwsanəl. TƆ ńarane=waı̯ane JPN ūnli, naməl at wı̮ɣane. sūnsi, ꞩar ań motant χumli. ƆƆ NW aŋχsane. KPN palt. ta lisane. tuwəl ań TƆ NW āŋχwsane, āwi sunt pāln ta lisane. tau̯ waɣte, MN xoti mat ūnli! MNnaməl ūnli, at wı̮ɣane. tuwl SƆ NW āŋχwsane, wit nȯrma ı̯oli pāln, NPN palt ta lisane. tait laı̯wesət, pusən akw torı̮ɣ l'ul'mtasət, ńaranəl=waı̯anəl χot ꞩopitaŋkwe, taɣataŋkwe ta putsanəl. tuu̯l toslan maɣəs. nɔ̄ŋx ta taɣɒta lasanəl. ań JPN nomte l'ul'. MN mot χum nupəl kos pēntɒste, tuu, χumit, āt'i, at kāsaꞩeɣt. an ta ꞩiranəltəl ta ɔ̄lmı̮ɣta sı̮t. χumit ńɔ̄χsanəl χot nuı̯ɣalasət tuwl KPN tau ta put wāri. tau̯ pūt wārs, pūte astapɒs, pāɣ ta ūnttəstē. ńila áni almaı̯ɒs, ńila ānin ta χūnsane. tuw̯l ńila mān kȯlkann ta ūnttəsane. ań tau̯ nȯmsi sar SƆ wēk mot mān ūnti. āt'i, tēŋkwe patsət, tau̯ wāɣte, NPN χotal' ɔ̄li tuu̯ ta ūntəs. MN palt ɔ̄s. mot man ꞩar at pēı̮ɣri MN palt tuw̯ ta ūntəs. akw ta ꞩirəl ta ɔ̄leɣt. TƆ āwi sunta pāln untəs. χuı̯uŋkwe patsət, MN palt ta χuı̯i. mot mān ꞩar at pēiɣri. SƆ ɔ̄s akw ta MPN palt ta ɔ̄li. ɔ̄s at pēı̮ɣri tɔχ ɔ̄lsət. ńila né pusən pı̮ɣriꞩət ɔ̄ꞩsət. āɣi akwa āl'in pusən pı̮ɣət. pı̮ɣriꞩət ı̯anı̮ɣ masət, χaı̯tı̮ɣtaŋkwe patsət. χaı̯tı̮ɣtaŋkwe patsət, tuwl TƆ lāwi - a, χɔ̄sa ti ɔ̄lsuu̯. ań, - lawi -, alamutanuu̯ urtiı̯anuu̯, am ı̯anɒs ti mineɣŭm. nan taχ. χūrŭm χum, akw kolt ta ɔ̄liı̯èn. am taχ ı̯anɒs mineɣŭm amki kȯlumn. ta tuu̯l MN lāwi: - manurəl ɔ̄li mèn? kȯl akwa, mèn kol at ɔ̄ńꞩimēn! ań ńɔ̄χəsanəl ta urtəsanəl, ńila χum mus. ań TƆ lāwi. - MN, naŋ matarann wȯı̯en! takwi tūp ńɔ̄χsane ālməs. MN at kos tāŋχəs matarane ta wisane. kon akw ı̯ot ta kwalsı̮ɣ. TƆ ɔ̄ı̯ka χotal' ı̯omanti, MN tau̯ ı̯ui palèt mini. pı̮ɣe nɔ̄ŋχ ālməste matarane, ı̯ot wisane. mȯꞩ ēlanuu̯ patsı̮ɣ, kol nas āt'i ti! sȯmı̯uχ, ɔ̄nꞩi, mol χotal ı̯alkèt, ul'ı̯iu̯ sāɣrim kȯl at kāsali. akw ı̯ot ı̯uw ta ꞩaltsı̮ɣ. kȯl kiwərt tɔ̄wəl ɔ̄li, saχi ɔ̄s ɔ̄li. pı̮ɣriꞩe kol kann tarmatɒs, kȯl kant ta χuı̯tı̮ɣti. χumite kȯn kw̯als, somı̯aχèn ı̯als, sāli ńɔ̄wəl totəs. nas āt'i sāli alum. ńɔ̄wəl ı̯uu̯ tūls. MN, tau̯ ta pūt wāri. pūt warı̮ɣlas, āstəs, ta tēɣı̮ɣ. tēŋki kol ı̯orəl ta ɔ̄lmaı̯ası̮ɣ. wası̮ɣ mot kol nupəl tēlaten āt'i. TƆ nētè nupəl lāwi. - am ı̯alnem sis kon ul kwalen, el-ul minen. am ı̯alnem sis ı̯un ɔ̄len! pı̮ɣriꞩən kon ul taraten. ań mot kȯlt ɔ̄lŭm χumit wɔ̭̄rn mi nasət. tuu̯l JPN lāwi - manki ńɔ̄wl'uu̯tal at ɔ̄lχati! am pı̮ɣriꞩum ti χȯtal alapilum. ēꞩaɣe lāweı̮ɣ. - tēnut ɔ̄ńꞩew, manrı̮ɣ naskası̮ɣ χumus aliluw̯! - nēn ērəŋ ɔ̄lxati, am taχ amki luu̯, amki ńɔwəl'tal at ɔ̄lχati. elmχolas ńɔ̄wəl' tēŋkwe taŋχeɣŭm. am pı̮ɣriꞩe alapaste, pȯli ı̯aktla paste. pūte nal= taı̮ɣmatɒs, ta pētəste. mol'amtaχtim ta paı̯tite, χumitn ul wos ı̯ɔ̄χtawe. pūte paı̯təs, takwi kon kwalapam. matər kon ta sāɣri. ı̯iw sāɣrɒste. ēlmχolas χuriı̯iɣ saɣrɒste. ı̯uu̯ tāləste, kȯl kiwrèn, tuwəl pı̮ɣriꞩ ulamət tuu̯ mastəsane. lɔ̄χ pālèn paɣ ꞩēltumtaste. ertɒm ta χuı̯i. tuul lul'mı̮ɣtɒs, pūte palt ı̯omlı̮ɣtɒs, paɣ ta ālmaı̯ɒs. ńila ańin ta χūniste. - ı̯a, ta, - lāwi, - am sar ńilit ām sar MN Palt totilum, tuu̯ ɔ̄s wos tēɣ! tuu̯ pı̮ɣriꞩ ɔ̄ńsi, tau alite, man titta wew! ńɔ̄wəl' āni wiste, ta minas MN palt. tuu̯ ı̯oχtəs. ań ńɔ̄wəl' áni supe tȯtəs. - MN, - lāwi, ɔ̄leɣən? - ɔleɣŭm - MNēkwè, kon kwalen! - manrı̮ɣ. - tit am ńɔ̄wəl āni supkèm to taslum, wȯı̯eln! - manər sir ńɔ̄wəl' āni sup? - am pı̮ɣriꞩŭm alapaslum. paı̯te slum. naŋ ti āni supkèm ɔ̄s taı̯a palen. naŋ pı̮ɣən āleɣən, am ɔs tēŋkwe taŋχèɣŭm. ta wȯı̯eln! MN āwite mań χall wārəste. kon minuŋkwe at tasti. kon kwali, ti puwawe. - tiı̯ maı̯eln! JPN kāte āwi χaln tuu̯ ta tak təste. MN āni ta wiste. āwi sunt pɔχan ı̯ol ta untəpaste. matɒrəl lap ta pantapaste. takwite χotɒl' tēɣ! JPN ı̯uu̯ ta minas. esaɣen nupəl lawi - tesɒn? at'i at tēsmen. naŋən urimèn. tèŋkwe untəlmatsət, akw torı̮ɣ ta tēɣt. ńɔwəl'e pusən taı̯apasət, ismite pusən aı̯alasanəl, tup tātal pūte arı̮ɣtɒs. tuwl witəl rau̯tasaste. tuwl pūte lou̯təs, āniı̯ane low̯təs. wite pusən konn ta rau̯tasaste. āniı̯ane mulɣa ūnttı̮ɣpaste, ūte ɔ̄s tuu̯ ūnttı̮ɣpaste, akw ta ɔ̄lum matèn. tuwəl MPN witn ı̯als, ı̯oχtəs, ań pūt ı̯il'pi witəl ta rau tasaste. ań χumit ı̯oχteɣt, pūt warne pora ı̯ēmti ı̯il'pi wit ta āstəs. ań ėtimɒs, ań χumit ta ı̯ɔ̄χtəsət. ı̯uu̯ ꞩaltsət. pı̮ɣriꞩiɣ kitı̮ɣ χaı̯tı̮ɣteı̮ɣ, akwa āt'im. ań JPN mastum ı̯iw supe naluw wiste - ań mūnt, ālpəl, aɣməl ı̯ēmtəs. ań wos χaı̯tı̮ɣti, ı̯urtaɣe ı̯ot. tuwl naluu̯ kol kann tustite kataɣe χot tarmatsaɣe, an pı̮ɣriꞩe ı̯ol raɣɣatɒs. ı̯ol patmèt nas χoplatalɒs. ta porat nɔŋχ amaı̯aste, lāwi - saı̯te ta χolas! ań munt saka āɣməŋ ɔ̄ls. ań taɣatɒs, ta sorum ta pats. ta ūl maχmane nas rētataliı̯ane. tuu̯l ta almaı̯aste, lāwi: - sorum pats, wası̮ɣ χumle wārilum. kon ta totəste, sɔ̄χripn χottal' ta liste. - χolit worn uꞩ totilum, ań turman. sɔ̄χripn pinɒslum. ań maχmane ńɔ̄χs ńɔ̄wəl'ane pētsanəl, taı̯anəl pūt ta wārsət. āstəs, kot'l'e PN pūte paɣ ta wiste. χūrŭm āni mus ńɔ̄wəl'ane ta χunsane. tuul χūrŭm āni χūrŭm man ta ūnttəsane, ta tēp=ı̯aleɣt. mań PN pı̮ɣriꞩe, KPN pı̮ɣriꞩe ꞩańanen=āꞩanen ı̯ot ta tēɣı̮ɣ. apatèn āt'im! tēmanəl āstəsət, ta χuı̯asət. χolitan nɔ̄nχ kwalsət. sɔ̄ur Ɔ sȯmı̯aχən ı̯als, ńɔ̄wəl' ta totəs. NPN ul'ate nɔ̄ŋχ tuꞩtlatas, tuu̯l, ul'ate ı̯ola pats. pūte ta taɣataste, ńɔ̄wəl' ta pētite. pūte āstəs, kon iŋ ėti. ta tēsət. tēmanəl astəsət, χumit wɔ̄rn minŭŋkwe ta masχatsət, pusən aku̯ ı̯ot kon ta kwalsət. ı̯osanəl pinumtasət, wotaı̯aχtasət, χūrŭm mān tȯı̯uu̯lasət. tan minasət, JPN kot'l' ēse nupəl lāwi. - pı̮ɣrisen χotum ti warapeln. - aꞩe ı̯oχti, taχ lāwew̯: aɣməŋ ɔ̄ls. mol χotal, tanaı̯, am pı̮ɣriꞩum alasŭm āꞩe nēm χotŭm at lāws. ań KPN pı̮ɣriꞩe ta alapaste. poli ı̯aktlapaste. pūte naluu̯ ta pētlı̮ɣ taste. ta paı̯tite. pūte paı̯taχti, takwi kon kwalɒs, ta sāɣri, ta sāɣri. sāɣramatenəl āstəs, ı̯uu̯ ti ꞩaltəs. pı̮ɣriꞩe masnutət ı̯uu̯ supen mastəsane. tuwl kȯt'il' pālèn, pı̮ɣriꞩe χuı̯am mātèn tuu̯ ta ꞩeltumtaste. tuu̯l pūte paɣ ālməste, paɣ ūnttəste ńila āni sup ālmaı̯ɒs tuu̯ ta χūni. - ı̯a ta, lāwi, am akw āni sup MN palt totilum. JPN lāwi - naŋ l'apan tuu̯ ul minen. taχ kon wek neı̮ɣli. neı̮ɣli=ke takɔs puweln. am ı̯oχtı̮ɣpeɣŭm, alapilmèn. ań KPN MN palt ta minas. tuu̯ minas MN nupəl lāwi - MN, ɔ̄leɣən? - ɔ̄leɣŭm. - kon kwallen! - manrı̮ɣ? - am pı̮ɣriꞩum alapaslŭm paı̯təslŭm, an ńɔ̄wəl' āni sup wȯı̯eln! naŋ pı̮ɣriꞩən aleɣən taχ anum ɔ̄s ńɔwəl' āni sup χuneɣen. ań tii wȯı̯eln. 'MN awi man χall wārəs, lāwi-tı̮ɣ maı̯eln. - tı̮ɣ ı̯aı̯en, wȯı̯eln-āt'i, am kon at kwaleɣŭm. naŋ tiɣ ke totilən, wı̮ɣlŭm. ań āni minēte mus, ań PN MN kātèn kos lakwəs, MN āniŋ taɣəl kātè χot urmı̮ɣtaste, āwi lap pantapaste. tuwəl āni, mol χotal ānite pɔ̄χən akwan tuu̯ ta ūnttı̮ɣ paste. tuw̯əl KPN ı̯uw minas, kȯlèn ı̯uu̯ ꞩaltəs, kitı̮ɣlawe - manurəl kātn pats-āt'i, kon at kwali. kȯs puwəsluŭ, at maı̯χati. saka urχati-ı̯a, touli, JPN, tēɣuwɔ. tı̮ɣəl ti ı̯oχtawew χumitn. ta taı̯apasanəl tuu̯l tātɒl pūte armı̮ɣtɒs. ı̯il'pi witəl rau̯tasaste, tuul pūte ı̯omɒꞩakwe ta lȯu̯təs, āniı̯ane lȯu̯tsane. taı̯e χot lȯu̯təs. aniı̯ane mulɣa unttı̯ɣpasane. wetra almaı̯as, kitwētral witn ı̯als. pūtè witəl tāɣle ta sɔ̄sı̮ɣpaste. ta ɔ̄leɣt. ėtimɒs χūntleɣt, χumit ı̯oχtmanəl suiti. ı̯osanəl χot ꞩɔ̄pitasanəl, noŋχ tāɣmatsanəl, pusən aku̯ ı̯ot ı̯uu̯ ta ꞩaltsət. pı̮ɣriꞩ akwa tup χaı̯tı̮ɣti. akwate āt'im. χat āŋχwsalaχtasət, paı̮ɣ ūntsət. ūnleɣt. KPN lawi-pı̮ɣriꞩum āɣməl ı̯ēmtəs. pālèt χui. naluu̯ ta wiste kȯlkann tuꞩtite. -akwate ı̯ot wos χaı̯tı̮ɣti! tuꞩtəste kātaɣe χot wis, ı̯ola raɣχatɒs, nas χo̬platɒs. χumit χuntleɣt nas ı̯iu̯ ꞩak sup. nɔŋχ l'umətɒs, tuu̯ ta lakwəs, noŋχ almaı̯aste-e, sorum ta patum. at ta lilti χotal' ēt'i totipilŭm. sɔ̄χripn pi nilum. χɔlitan wɔ̯̄rn uꞩ totilŭm. χumit ńɔ̄χsət nuı̯ɣalasət, tuu̯l MPN l'ul'mətɒs. pūt tan tawārs. pūte naluu̯ = tāɣataste, nɔ̄χs ńōwəl' ta pētlı̮ɣtaste. ta paı̯ taχti. paltiı̮ɣtaste. paı̯taχtas, pūte astsi, pāı̮ɣ ūnttı̮ɣpaste. χūrŭm āni wis. χūrŭm āni ńɔ̄wlil ta χunsane. ném χuńt akw ānil at teɣət. χūrŭm āni ꞩirəl ta ɔ̄leɣt. MPN SϽ piɣriꞩēn ı̯ot tēɣt. tēmanəl astəsət ı̯ol ta χuı̯asət. χolitanı̮ɣ ı̯ēmtəs. MPN tuu̯ ul'a tuꞩ təs. ul'a numən tēne sis SϽ sȯmı̯aχn ı̯alɒs, nɔ̄wəl' totəs. MPN sāɣrapəl. sāɣrlataste. ul'a ı̯ol patɒs, pūte ta tāɣmatɒs. minasət tan minasət. ta χɔ̄tɒlɒs. JPN lāwi. mań ēse nupəl-ı̮a, mol'ɒχ, pı̮ɣriꞩən aleln! - am χuml'e alilum, āꞩe ı̯oχti, toχ kismaıte, tuu̯l am χuml'e lāweɣŭm lāwew, aɣməl ı̯ēmtəs, sorum pats. mol χotal mēn alasamēn, tēn nēm χotum at lāweı̮ɣ. mol'aχ. mol'aχ aleln. wası̮ɣ χum wārχati, ta alaste. put taɣmatəs, ta pētlı̮ɣtaste. ta paı̯taχti. takwi kon kwalɒs, matər ta sāɣri. sāɣrəs ı̯uu̯ ꞩaltəs, ı̯iu̯ sup ı̯uu̯ ti tūləs. ań pı̮ɣrise masuntane ı̯uu̯ supən tuu̯ mastəsane. ta til ta lāplite. mastəste, tuu̯l pāl ou̯lēn tuu̯ ta ꞩēltumtaste. takwi pūte paɣ ālmaı̯as, paɣ ūnttəɣpaste ńila āni wis, ta χūnlı̮ɣtaste. - ań taχ āni totilum, MN palt. - naŋ kon wȯweln, wos wı̮ɣte. ta porat taχ puwèln. am ı̯oχtı̮ɣpeɣum kātna ke pati. ta minas. -MN ɔ̄leɣən? - ɔ̄liɣum. – kon kwallen manrı̮ɣ am pı̮ɣriꞩŭm alapaslum, paı̯te slum, ńɔ̄wəl' āni sup naŋən totəslum. ań wȯı̯eln. -tı̮ɣ maı̯eln! -naŋ kon kwalen! - āti. am at kwaleɣum. naŋ tı̮ɣ toteln, am wı̮ɣlum. āwi χall wārəste. PN l'apan at mini kona wowite, kāte kon wos neı̮ɣli. kona ke neı̮ɣli puu̯nūw. te. āt’i, M. N kāte kon at neı̮ɣltite. ań āni winete porat kos puwəste kate χot ńartumtaste. āwite lap pantupaste. ań āni wis, mol χotal āniı̯aɣe palt tuu̯ ūnttı̮ɣ paste. ań MPN kȯlēn ı̯uu̯ ta minas. -ı̯a. manurəl at puwəslən? - mat pȯsum kāte l'apan at mı̮ɣte! ı̯a ta. JPN lāwi, tēɣuw. tı̮ɣəl χumit ti ı̯oχteɣt! āniı̯anəl ūnttəlmatəst, ta taı̯apa sanəl. ismite pusən aı̯alasanəl. astapasət pūte witəl ētimɒs χumit ı̯oχtnènəl suiti ı̯uu̯ ꞩaltsət, pı̮ɣriꞩ ātim, nēmatər. atim. tan muli pāln ı̯ola ūntsət. - ań pı̮ɣriꞩum aɣməl ı̯ēmtəs. pālen χuı̯ūptaslum. ı̯ol= ȯı̯wes. ta χuı̯i. ań āꞩe ı̯oχtəs, nɔ̄ŋχ kuriitilum, wos saı̯kali. pālènəl naluw ti almaı̯aste, kol kann tuu̯ ti tuꞩtı̮ɣpaste. tau̯ kātaɣe χot wis, ı̯ol ta raɣχats, - eɣe, pı̮ɣriꞩum saı̯te ta χolas! nɔ̄ŋχ almaı̯aste. ań JPN, tuu̯ l’ul’mətɒs, pūt ta tāɣmatɒs. tuwəl ńɔ̄χəs ńɔ̄wəl ta pētlı̮ɣtɒs. ań put ta paı̯taχti. χɔ̄t ēlmχolas taŋki ta tēɣət. wası̮ɣ pı̮ɣriꞩ āt'im, nēmatər atim. tēmanəl ȧstəsət, ı̯ol ta χuı̯asət. χolitan alpəl KPN tuu ul'a tuꞩtı̮ɣpɒs. ϽϽ ta tȯı̯uwlasət. tan minasət ti χɔ̄tɒlɒs. JPN lāwi-sar am, lāwi MN palt ı̯alèɣŭm. pı̮ɣriꞩe wos alite. ta kwalapas, ta minas. - MN ɔ̄leɣən? - ɔ̄leɣŭm. χuml'e. -naŋ pı̮ɣriꞩən ti χɔ̄tɒl alapeln. maχum wɔ̯̄rt ı̯alne-sis. - naŋ ı̯uu̯ minen pūt sis ı̯un ɔ̄len. tuwl ı̯oχten. - naŋ naŋki toten man paltuw. - ati, am at mineɣum nan paltɒn. naŋ ta naŋ ı̯oχten. - man manki ı̯oχtew, JPN lāwi an put sis kèm ɔ̄lsət, ań JPN tuu ta taχas. - MN ɔ̄leɣən-ɔ̄leɣŭm-pūtən āstəs? - āstəs, ań mū̬nt āstəs. ań mū̬nt tāɣəl urχateɣŭm. -tı̮ɣ maı̯en. - naŋ l'apan ı̯aı̯en āni wȯı̯eln āwi mań χall. āni tūp lāpimań χall wārəste-wȯı̯eln ani-ı̯anɣı̮ɣ punsəln! - āt'i, am at punsilum. - at nè punsilən ti āt'i. ani tı̮ɣ maı̯eln. ākw takwi PN maı̯lŭm ānite akw taite ı̯uu̯ maı̯wes. ta almaı̯aste. ńɔ̄wəl' lōmt ta tɔ̄u̯məs. -e, sɔ̄l', χɔ̄sat astum. ta pɔ̄l'am! - minen. ēꞩaɣən lāwen, wos ı̯uwı̮ɣ. tēntèn ɔ̄s astəsaɣŭm. ta ı̯uu̯ ı̯oχtəs, an KPN tuu̯ ta kwalapɒs. MN palt ta minas. - MN ɔleɣən? - ɔleɣum. - āwi torɣen ı̯anɣı̮ɣ punseln! - āt'i at punsilum! tan ɔ̄s man χalkwenəl tuwəl ta wiste. ı̯uu̯ ta taχas. mań ēse nupəl lāwi. -nāŋ ɔs ta astuwesən, ı̯alen. an MPN ta tāχɒs, MN palt. tuu̯ ı̯oχtəs. Lawi - MN ɔ̄leɣən? -ɔleɣŭm-pı̮ɣriꞩən alaslən-alaslum. ām astəs. ńɔ̄wl'əl χūnəslum. nɔ̄wəl' ani sup wȯı̯eln! tuwəl āwi ı̯anɣı̮ɣ at punsite. āni sup mań χalkwenəl ta wiste ań takwi molal maı̯lum ānite ı̯uu̯ ta maı̯wes. tuu̯ nomsi: sɔ̄l' ań MN pɣriꞩ ńɔ̄wəl'! nas āti. takwi mȯlɒl maı̯lum ānitetəl rētatalawe. ānite wis, ı̯uu̯ ta minas. kitɣaɣe nupəl ı̯oχtəs, lāwi-tēsen? - āti, at tēsmen, naŋ ūrimēn. mań PN ı̯oχtəs uꞩ ta tēsət. ań āni supkenəl ńɔ̄wəl' ı̯uu̯ ta taı̯apasanəl. ètimɒs ań χumit ɔs ta ı̯oχtesət. MN χumite ı̯oχtəs, ı̯uu̯ ꞩaltəs, ı̯oln untəs. Moꞩ Ne lawi - ti χɔ̄tal pı̯ɣriꞩum aluŋkwe ti marlalwesum, por nētn! χumite lāwi: - am molal taɣel lāweɣŭm, naŋki kon ul kwalen, pı̮ɣriꞩən kon ul tarateln! ań alapanuwe, akw lomt at χɔ̄ntnuwən. ań am wɔ̄rt ı̯alnèm sis ul'ı̯iw mēnki kolmēn pal nupəl ı̯alasen. tan tuu̯ at ı̯uwət. ta ꞩirəl lawsası̮ɣ, ań ta ɔ̄leı̮ɣ, an ta ꞩuńeı̮ɣ.