ɔ̄tər kostɒne ērı̮ɣ. ti minneɣa, tul χājtneɣa tul kasi χɔ̄n ākijuw sēlı̮ɣlalo̮m. mań āɣi, mań pi͕ɣ kasəŋ koluwt. ńoχos pun ūj pun jomas pojkuw χotał’e ɔ̄łtiluw? ti tou̯ləŋ sāt lāɣləŋ sāt ūntom koluwt. χotɒl’ ɔ̄lne tou̯ləŋ sāt sɔ̄χχa issət. χotal’ ɔ̄lne lāɣləŋ sāt sɔ̄χχa issət. ńɔχos pun, ūj pun jomas pojkuw sāt χār χāsto̮m wojkan wijto̮p χūlɒŋ ās tał’χuwa nupəl ɔ̄ł’tiluwa. wōtəŋ sāt ās mēsı̮ɣ ta palt ponkəŋ tārı̮ɣ jomas mā pałt ɔ̄li, sipluwəŋ tārı̮ɣ jomas mā pałt ɔ̄li. nūmi tɔ̄ro̮m āsuw sāto̮m sɔ̄rni wōtwijt ɒu̯mɒŋ kol ɔ̄li. ti sɔ̄ri wōtwijt ɔ̄u̯mɒŋ kol kiwərt ūnli. nēɣlɒn χɔ̄tɒl, ūntne χɔ̄tɒl sɔ̄rni saɣ āᵴuw ūnli. sɔ̄rniŋ lāɣlo̮p jalsəŋ pasan poχat. sɔ̄rniŋ lāɣlo̮p jalsəŋ ūlɒs tarməl unli. naŋ, nēɣlɒn χɔtɒl sɔ̄rni saɣ āᵴa χōleln! man ti punne ńoχos pun jomas jojkuw āᵴa χōleln! āᵴarma wōt mań rēı̮ɣ jun ɔ̄s pati. naŋ ɔ̄sne sɔ̄rniŋ lūptɒp jalpəŋ nēpak pałt tuw ɔ̄s χasχati. sɔ̄rni sam jomas ɔ̄u̯ləl āŋkateln! man ti punne ńoχos sāt jomas pojkuwa. naŋ sɔ̄rniŋ lūptɒp jalpəŋ nēpak ɔ̄u̯lən naŋ ɔ̄s χanseln! man χommo̮s ērı̮ɣ ɔ̄u̯l jalpəŋ mānnəl naŋn pojkiluwa. man ti lātŋuwa. kāsalanən kemt, naŋ ɔ̄ᵴne sɔ̄rni nēpek ɔ̄u̯lən tuu̯ χanseln! ti jui palt naŋ ɔ̄ᵴne sɔ̄rniŋ pał’p sāt āɣijann nupil lāwen: naŋ nājiŋ sāt mā joχto̮m. ᵴimᵴar ńolp kit sōpekaɣən. naŋ paltən os totaweɣa. naŋ sɔ̄rniŋ tuł’ɒp laɣlaɣən pałt os mastaweɣa. ɔ̄s naŋ nājiŋ sāt mānnəl āŋ͕təŋ ūj jit puwo̮m. sɔ̄rni tāɣlən nan paltən os totawe. ɔ̄s nājiŋ sāt mā jɔ̄χto̮m. tūr š́ira ās š́ira sijeŋ kēntən sāt āto̮p ātəŋ poŋkən nɔ̄ŋχ os punłtawe. maso̮m χum tāɣlən jir mastimat juji palt sɔ̄nniŋ laɣlaɣən tarməl nɔ̄ŋχ os tuš́tawen. ti jujipalt naŋ nūmi tɔ̄ro̮m āᵴən, sāto̮m sāt towlo̮p jalpəŋ luwən tan os puwijanəl. ti naŋ ɔ̄š́ne sɔ̄rniŋ puno̮p jalpəŋ lūwən tarməl naŋ tālən. sāt ɔ̄wlo̮p jalpəŋ χɔ̄mš́intəl wurè-ke ńila ware pattaleln. minne tult χājtne tult nūm paln nɔ̄ŋχ os ālmawen. naŋ Nūmi tɔ̄ro̮m āsən sātom poŋkəŋ tārı̮ɣ jalpəŋ mānn nūm palt, χɔ̄tɒl minne sāt š́os jɔ̄ŋχəŋ. ti jui palt minne tul kasi mań ɔ̄tər jaɣpıɣən ūnlanə mānn joχtəŋ minne lūw χājtne lūw χuriŋ ōs nūm paln joχtən. χɔ̄tɒl minne sāt š́os jɔ̄ŋχən. ti jui palt ɔ̄wne ās wijt sɔ̄rni nɔ̭̄mtən tı̮ɣlˈe nɔ̭̄məlmatən. ti χɔ̄tɒl janit sampɒ χum jaɣpıɣən selso̮m mań āɣi kasəŋ kol pałt tı̮ɣ jeen! ti sāt χār χājto̮m wojkan wijto̮p χūləŋ ās ti paln jeen! towləŋ sāt pupı̮ɣ unto̮m kolt nūmpalt χɔ̄tɒl minne sāt š́os jɔ̄ŋχən. ti jui palt sāt towlo̮p jalpəŋ lūwən tiɣ pojłtelən. sɔ̄rniŋ punpn jalpəŋ lūwnəl jola wōɣləŋ. āwiŋ kol āwi nupəl jomen. χɔ̄tɒl janit samp χum jaɣpıɣən ɔ̄ᵴne ńale puwne kit χumn̥ āwi palı̮ɣ os punsawe. ti man ūnlane manˈ āɣi, manˈ pı̮ɣ kasəŋ koln juw ᵴaltən. sawəŋ sāχip saw χumijann nēɣann nōŋχ os łˈułˈeɣt. manˈ āɣi, manˈ pı̮ɣ jisəŋ pojk os pojkeɣt. –  wōrn minne sūw χumim wōr uj sɔ̄t pojkena. wijtn̥ minne sūw χumim wijt χūl sɔ̄t pojkena. –  ja ti, neɣlane χɔ̄tɒl sɔ̄rni saɣ aš́um. manawn mijt χūl wōr ūj sɔ̄təŋ, łˈoŋχ χułen! manˈ āɣi, manˈ pı̮ɣ jisəŋ χɔ̄tɒl χułen wōr ūj sɔ̄təŋ jikn̥ jikeln. ja ti neɣlane χɔ̄tɒl sɔ̄rni saɣ aš́a, sɔ̄rni ti χɔ̄tɒl janit samp χum jaɣpiɣn sēlso̯m. manˈ āɣi, manˈ pı̮ɣ kasəŋ kolnəl kona kalen! minne lūw, χājtne lūw χuriŋ ūsən minən. Minne tul, χajtne tul kasi χɔ̄n jaɣpı̮ɣən ūnlane. sɔ̄rni wōt wijt ɔ̄wmaŋ kolt sāt χɔtɒl tot ɔ̄lən! āwinəl ᵴaltnète jui palt iŋ ērɣawe. tuwl jikɔŋke pati-pəl, jiŋtaı̮ɣ jɔ̄ŋki, pā-joχti-pəl poŋk punɒŋke pati. rɔ̄ŋχawe. sāt š́us jɔ̄ŋχi, sāt š́us rɔ̄ŋχawe. sist lɔ̄ŋχańš́ep ɔ̄ńᵴi. lɔ̄ŋχańš́ep χɔ̄sɣawe. Jalp ūst χūro̮m š́us jikawe: 1. ɔ̄u̯let – jui pal et (kitit ēt) jikawe. 2. jik kotˈiłˈt –  Mań ɔ̄tər sāt nupəl patne ētt jikawe. 3. parne ēt jikawe.