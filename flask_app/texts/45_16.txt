tārı̮ɣ ērı̮ɣ (kastən ērı̮ɣ). tɔ̄rije, tɔ̄rije NT āꞩēn tɔru̮m saɣlam jalpəŋ ujiɣ sātwəs mɔrtim māt ɔ̄li. χottal’ ɔ̄lne tɔu̯ləŋ uj lāɣəŋ uj χɔnı̮ɣ ɔ̄li. Numi Tɔ̄ru̮m āꞩe tuji tɔ̄ru̯m wāri, Numi Tɔ̄ru̮m āꞩē saŋkwəŋ tuu̯ wāri. Mȱn’məŋ tuu̯ wāri, sɔrniŋ tɔu̯lu̮p sāu̯ uj. koꞩajanəl nupəl lāweɣt: ꞩipər māχu̮m ūnlən mān, tēpe ke ꞩun’iŋ mān, wite ke ꞩun’iŋ mān, minne pɔra jēmtəs. tarı̮ɣ lāwi: ꞩipər māχu̮m ūnlən mān, tēpē ke ꞩun’iŋ mān, wite ke ꞩun’iŋ mān minne pɔra jēmtəs. tarı̮ɣ tɔχ lāwi, tarı̮ɣ tī lāwi. mine tul χaln χāŋχi, χajte tul χaln χāŋχi. ꞩipər māχu̮m ūnlən man jɔχti, saŋkwli piləŋ jānı̮ɣ n’ārn īsi. n’al māχw janit janı̮ɣ sakwli pil tēɣ, tɔχ ɔ̄limate. mɔrtim mānəl muŋi tɔ̄ti, pit’i wāruŋkwə pati. kērəŋ ke kit muŋi pini, kērəŋ ke χūru̮m muŋi pini, saŋkwi piləŋ n’ārenəl tilamli. kērəŋ ke χūru̮m muŋı̯ane, pit’ijanəl χu̮l’ı̯ane. tau̯ jalnete sis wɔrt-ɔ̄lne-ɔ̄jka jɔχti. kērəŋ ke χūru̮m muŋi wɔrt-ɔ̄lne ɔ̄jka juu̯ tēwət, pititen jɔχti. ta kɔs kinsı̯ane, at χɔutı̯ane. waɣte, wɔrt-ɔ̄lne-ɔ̄jkan ta tajwəst. wɔrt-ɔ̄lne ɔ̄jka ēlmχolasn waɣltawə. tārı̮ɣ wɔrt-ɔ̄lne-ɔ̄jkan waɣltim koln tuu̯ kāstawə. wort ɔ̄lne ɔ̄jka ūnlən kȯln tarı̮ɣ tuu̯-ꞩālti. wȯrt ɔ̄lnɣ-ɔ̄jka tɔt ta χɔ̄ntite, muŋı̯ane tajim nu͕re tɔt ta wı̮ɣte. wɔrt-ɔ̄lnɔe-ɔ̄jka n’ɔle takwi n’ɔlētəl nāχwite. wɔrt-ɔ̄lnɔ-ɔ̄jka samı̮ɣ n’ɔlētəl nāχwite. an’ n’āu̯ramane moll̥ tajim nu͕r u͕ꞩ ta wı̮ɣte. wɔrt-ɔ̄lne-ɔ̄jka eti palt ūnlən tūr-tēp tāɣləŋ sān ta rau̯tite. wɔrt-ɔ̄lnɔ-ɔ̄jka eli palt ūnlən ās tep tāɣləŋ sān ta rau̯tite.