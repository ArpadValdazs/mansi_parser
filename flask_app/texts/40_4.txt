Hon oli. Aliꞩlan atpan hum onꞩi. Aliꞩlan atpan humit semel uj vьɧьr uj aliꞩleɧt. Atpan hum halt, akv hum saka oli. Sav oli. Toh aliꞩlimite pal̩ta vars Hon tau vars. Sav olne humite tuv pal̩tal mujluptaste. Pal̩tate noŋh masas, vorn minas. Vorn minas, ꞩar von̩ꞩal, juv johtьs nematьr at alas. Kitit hotal jemtьs os vorn minas. Akv mat kut̩uve ūti. Kiverьŋ aŋkvaln ūti. Tuv johtalas. Nematьr samt atim. Moꞩ saɧrapьl kos ratas, nematьr ati. Tuvl sisi ta minas. Ela-pats. Kut̩uve akv ta aŋkalet os ta ūtaltahtas. Tau juv ta pérmtāhtьs. Tuv johtьs, os nem̄atьr atim. Saɧrapьl os ta lohi̊te. Os ta lohaste. Vasьɧ nematьr ātim. E-e lavi manurьl kut̩uvum jomas ols, ta manurьl tuu von̩ꞩaln ūti. Os ta minas. Kut̩uve ta kos vovite, at juv. Ta mini. Nomsi tau toh johti tajah. Ela pats, juwle hunteli. Os ta takьꞩ ūtaltahtas. Juv ta jóŋhь̄pas Tuv johtьs. Kut̩uve akv ta aŋkvalet. Ta kos os lohi saɧrapьl, nematьr atim. Kut̩uvum jomas ols, manurьl vonꞩaln uti. Ti nomьl ti manrьɧ akvaьɧ jarthatas! os ti mini. Moꞩa akv sisinuv jomants, aŋkvalt elmholas suiti. Jola l̩ul̩s tau hot suiti? Tuv minas aŋkvalen. Manьr mat suitejn? Aŋkval joli palt, aŋkval tar kyrꞩipt suiti. Anum, lavi, noh-hьlen! Ta hьli. Hьlьs, hьlьs, jolal̩ ti nejlas, suiti̊m=ute palt. Hьlьs noh ti nejlьs. An̩ malьŋ ne! Ti netentьl juv ta minasьɧ. Et jun hujasьɧ. hotal hum vorn ta minas. Jalas, os sav alam. Akvaьɧ l̩uliten. Akv hotal alamute hon akvaьɧ unlen ute l̩ul̩itn voꞩkasaves. Akvmatert. Minas Hon akv saltat ojka onꞩi; saltat ojka nupьl lavi Naŋ vaɧlen, manurьl ti janit vaɧьl ali? Vaɧlum, lavi, tamle ne on̩ꞩi. Tau Ta nete maɧьs saka oli. Hon lavi Mej humle varilamen? Saltat ojka lavi Mej manrьɧ at varilamen, varne piꞩ oli! Naŋ ti et aɧmьl jemten. Hon aɧmьl ta jemti Saltat ojka holit alpьl ta minas, akv ti aliꞩlan hum palt. Tuv johtьs. Hum uꞩ-ti kvalam. Kitapves Naŋ manrьɧ jotesьn? Am, lavi, tona johtesum, hon aɧmьl jemtьs. L̩ou-jor uj vort oli. Ta ꞩakvit totuŋkve eri. Samьl at vaꞩineɧum matьr hurip mat uj, aliꞩlan hum lavi. Tau vasьɧ hotal̩ ꞩalti, honna ketves! Saltat ojka juv minas. Hon lavi: Mini? Mini Solti ojka lavi Aliꞩlan hum ekvate nupьl lavi: Matьr hurip mat jor uj am samьl at vaꞩintilum. Ekvate lavi Takem ujn hun̩ alaven. Naŋ lavi, ꞩaj ajen, pisalen, am lavi, sosilum. Toh, lavi, kos manьr semel uj, vьɧьr uj samt vos sulinti am ti sosam pisalil ul patamteln. Mat porat toh minimen, jor uj sumeli. Kutuven hortave, versta paꞩne suiti. L̩al̩t juv. Tuvl lavi, patamtilen pel ꞩos kem top patsi. Tuvl noh kvali, vasьɧ nemateren aluŋkve at vermave. Ta ꞩos kem patsanete ꞩos ꞩak vite ta posejn. Astejn i ojuŋkve. Ta minas. Minas. Hosa minas, man vat̩i minas, akmatert kut̩uve hortnete suiti. Matьr ma torɧenet suiti, jor uj roŋhim juv. Tiɧ l̩apa johtьs Ta patamtaste, ta raɧatas. Mol̩amtahtim ꞩakvit posьs. Tuvl juvle ta ojas. Juv johtьs. Sakvite Hon palt, ta totaste. Tuv johtmete hon aɧmьŋ. Elavi, ꞩakvit totsen? Totsum, lavi. Am molhotal taɧьl laveɧum, hon lavi, ꞩakvit toh naŋ totejn. An̩ ꞩakvite honna miste. Am lavi ti et ꞩakvitьl sarthateɧum ti tuvl ta pusmejum. An hum juv minas. Hon nomsi: Manurьl at alves? Saltat ojkate vovs. Naŋ manьr tumaj on̩ꞩeɧьn. Am, lavi manrьɧ tumaj atim! tumaj oli! Hon lavi Manьr ꞩirьl naŋ nomsahtejn? Am ꞩirumtьl, lavi, naŋ ti et os aɧmьl jemten. Mej holit pьɧьŋ torev palt ketilamen. Ta ꞩakvit totite ke, laven sarthatejum pusmejum. Hon soltat ojka nupьl lavi, holit alpьl tau palte jalen. Holit alpьl ta minas. Tuv-johtьs, hum uꞩ ti kvalam. E, lavi, hon os saka aɧmьŋ? Ē, nan, lavi, aliꞩlap hum. Hon toh lavi pьɧьŋ torev ꞩakvit totuŋkve, tuv, sarthatnuv ti pusmanuv". Aliꞩlap hum lavi Matьr hurip mat pьɧьŋ torev oli, am at vaꞩintilum. Ekvate lavi Hontilьn, tau mana hosat oli! Saka ul pilen. Naŋ ꞩaj ajen, lavi, naŋ pisali̊n am sosilum Am ti sosam pisalum mana-kem semel uj, vьɧьr uj vos sulinti ul patamteln. Hun̩ pьɧьŋ torev hontejn tuvl uꞩ patamteln. Ta minas. Nematьr hosa at minas, akv matert kutuve hortnet suiti. Tuv johtьs pьɧьŋ torev hortave. Ta patamtaste. Ꞩakvite ta posas, juv ta minas. Juv johtьs. Hon palt minas, ꞩakvite tuv-totьs. Hon palt Hon aɧmьŋ. Hon lavi: Ꞩakvit totsen? Totsum, lavi. Ꞩakvite honne miste, juv ta minas. Juv minas. Hon nomsahti: At alime! Saltat ojkate vovs. Saltat ojka manьr tumaj on̩ꞩejn? Tumaj manrьɧ ati? Tumaj oli! Ta sāmt laultave jalpьŋ uj. Jalpiŋ uj ꞩak vit totuŋkve ketilamen, tau ti alava. Jalpiŋ uj ta hurip, nematr at ojupi. Hon saltat ojka nupьl lavi Holit alpьl karaulteln, erьŋ vorna mini. Saltat ojka hujas. Hotalen eli palt kvalas, aliꞩlap hum palt ta minas. Tuv johtmete iŋ huji. Moꞩ tot unlah olas, oliꞩlap hum kon ti kvals A, lavi, hon os ti aɧmьŋ Mont eti, lavi, toh ulmajas, ta sāmt laultaves jalpiŋ uj. Ta jalpiŋ uj ꞩakvit totamen, tuvl sarthatsum, puꞩmum. Am, lavi, jalpiŋ uj palil at huliɧlilum, samьl at vaꞩintilum matьr hurip. Āti, soltat ojka lavi, naŋ aliꞩlap hum, hontilen. Tau potre janьɧ hun̩, hon potre janьɧ! Juv ꞩaltьs, l̩un̩ꞩuŋkve kysi. Ekvate lavi Manrьɧ l̩un̩ꞩeɧn? Am manrьɧ at l̩un̩ꞩeɧum, ta samt laultave jalpiŋ uj tuv-ketavum. Tau ta hurip nematьr elmholas at ojupi. Ekvate lavi Takem tela, manrьɧ l̩un̩ꞩejn, at alaven. Naŋ lavi, ꞩaj ajen. Kitьntьɧ n̩an̩ pal holit ꞩopitaste. Tuvl lavi: Hosa minejn ꞩaraꞩ vatat akv akv mat Kol hontejn. Kol hontejn, juv ꞩaltejn, sorьŋ tep maɧьŋ tep pasant toh unli. Avi num palt norma. Ta normat hurьm ꞩetvert̩ vina unlejt. Kotlet ꞩetvertnьl akv istakan ojen. Pasanьl akv pul n̩an̩ tajen, kur alan hujen. Ta kolt elmholas jun-atim. Ti mini. Setap ꞩahьl elipalet ekvaten tarataves. Ti setap ꞩahьl hotal̩ mini, tuvle minen. Setap ꞩahletьl mini. Satap ꞩahle mini, tau os mini. Jola unti, setap ꞩahьl totnuv huji. Tuvl nomsi, ti ꞩetap ꞩahьl manurьl katen pattilum. Hajtaltahti, ꞩetap ꞩahle at jóxtı̇̄te. Ta mini. Akv mat ert kolen ti johtьs. Juv ꞩaltьs sol̩ pasan varime. Avi num paln aŋkvatas, sol̩ avi num palt hurьm ꞩetvert unleɧt. Kotlit olum ꞩetvert viste akv istakan ajis. Pasanьl n̩an̩ pūl tes. Kur alan haŋhs. Jola hujas Ta huji. Akv mat ert hotaŋ roŋhnet suiti. Tuv isnasnьl kona-aŋkvatas hotaŋ ti juv. Kur alanьl sunsi. Isnasen johtes, isnas pali̊ɧ punsitahas kol kanen hotaŋ tьɧ-ti-jis, isnasьl ꞩaltьs. Hotaŋ sove hot aŋhьs. Elmholas nas-āti. Tьɧ-tuv kolkan hosit jomi̊ɧti. Ekvaten jun nepakьl majvs. Lavi ti nepak tuv toteln, pasanen pineln. Hum jomьɧtas, jomьɧtas, nepak almajaste. Anum sunsuŋkve at rovi, aꞩumen sunsuŋkve rovnete ti nepak. Akv mat ert os ta hotaŋ roŋhum jīnete suiti. Isnas palьɧ pusves punsves, Hotaŋ isnasьl juv ti ꞩaltьs. Hotaŋ sove hot-aŋhьs os elmholas. Sart johtum humit lavi Tьɧ sussen, akv nepak. Mejmen ꞩunsuŋkve at rovi. Aꞩmen johti taven ꞩunsuŋkve rovi. Moꞩ ols, os ta hotaŋ roŋhnete suiti. Os ta isnas palьɧ pusves. Hotaŋ juv ti ꞩaltьs. Isnasьl juv ꞩaltьs hotaŋ sove hot aŋhwьs. Jomas kem matum ojka. Sart johtum humьɧ laveьɧ Tьɧ sussen nepau. Ti nepau naŋen, sunsuŋkve rovnete. Tau ti nepak sunsuŋkve pateste. Nepak aŋkvataste i l̩aɧas Vapsum, hot olejn? Man ta aɧьjuv kinsim vaɧ tal ti patsuv. markaɧȗm aɧmal̩tasьɧ. Vaps hot olejn, jajen vapse kur alanьl jol-vaɧlьs. Tuvl puri ajuŋkve patsьt. Sat tal ajsьt sat tuv ajsьt, tuvl noŋh sajkalasьt. Vapse lavi: Touli am juv-minejum. Juv-at-honthatejum. Upe lavi tijt l̩oŋh oli ti l̩oŋh minnete mus naŋ kolan tuv i nejlapi. Upe lavi kastak toteln. Matьr tenut ermьɧli, laven kastak pusan varen. Tuvl tormmajant torum ma janit pasan teli. Aniɧlahtasьt. Ta minas. Hosa minas, Akv mat l̩oŋhot jalpiŋ uj huji. Tau nomsi Sar am ulta usūwlilum Ala usūli jalpiŋ uj noŋh aŋkvatas. Jalpiŋ uj lavi: Tona lavave sotьŋ elmholas, akv pūl ti tejum! Elmholase lavi: Am n̩ovьlum tēken mana atьl pasi. Am naŋьn ta janit pasanьl varilum usnen mus at holi. Ja. U. lavi L̩oŋhet jalne elmholas manьr tenut on̩ꞩi! Naŋ kos humle pérɧalālen, akvaьɧ teɧ͔um. Laɧlьl jalne elmholas manьr sav tenut on̩ꞩi! Hum lavi Kastak pasan varen! Pasan tels. Hotal̩ olne tene, ojne, pusen oli. An̩ ojka (J.U) tēŋkve pats, Vina aji, nas tenut teɧ tuvl vinьn ti johtuŋkve patves. Ja, apьɧkve ta janit pasan varsen manurьl mujluptilum? Tul̩a, oulumt sorniŋ oln tul̩a oli. Tī ti eri ke mьɧlum Elmholas lavi Āti am lilim vos taratanuvьn. Lilin taratilum tul̩a os mьɧlum. Tul̩an erьŋ manьr kat jarьm, laɧьl jarьm. Naŋ erьŋ hoti mat aluŋkve marltaven, ti tul̩at hurьm saltat oli. Aniɧlahtasьɧ, os ta minas. Akv mat os jalpiŋ uj huji. Nomsi, ulta úsūlilum. Ta porat jalpiŋ uj noŋh aŋkvatas. Ja, lavi, hot kepьl akv n̩ovьl pul ta johtьs. elmholase lavi Am n̩ovьlum tēken mana atьl pasi, mana āt on̩ꞩi. Am, lavi, hotal̩ olne sorьŋ tep, maɧьŋ tep pasanьl varilum. Jalpiŋ uj lavi Loŋhьt jalne hum pasan varneut varnut manьr on̩ꞩi! Kastak pasan varen! hum lavs Sorьŋ tep maɧьŋ tep pasan tels. Jalpiŋ uj sori̊ŋ tep maɧьŋ tep tēŋkve pats. Vina aji, moꞩ ti johtuves. E, lavi, apьɧkve, manarьl mьɧlum maɧen! Tit lavi ker suv jiv onꞩejum. Ti lavi ernuv ke, mīnuvlum. Ti ker sompul akv oule pulpe on̩ꞩi. Pulpe ke hot-vьɧьn kivrenьl hurьm sat saltat nejli. Ta viste. Aniɧlahtasiɧ ta minas. Hosa minas. Akv mat os akv Jalpiŋ uj huji. Nomsi ultu úsūlilum. Ala usulite, ta porat noŋh aŋkvьtas A, lavi, hot ke-pьl akv n̩ovьl pūl ta johtьs! Hum lavi Naŋ am n̩ovьlum tēken, mana atьl pasi! Am naŋьn sorьŋ tep mьɧьŋ tep pasanьl varilum. Kastak sorьŋ tep, maɧьŋ tep pasan vareln! Sorьŋ tep maɧьŋ tep pasьn tels. An̩ Jalpiŋ uj tēŋkve pats. Vina aji. Lavi Ja apьɧkve am naŋьn manarьl mьɧlum, ti pasan hun̩ holnete! Am, lavi, totap tit on̩ꞩeɧum, tarvitьŋ ke atim olnuv mujluptanuvlum. Totap palьɧ punseste. Torum ma janit us. Totap kivert tinalahtave, hurьm nak l̩ulit kol oli. – Ā, lavi, am totilum. Aniɧlahtasьɧ, ta minas. Hosa minas, vat̩a minas, kole nejlis. Juv ꞩaltьs. Ekvate l̩un̩ꞩim unli. Lavi manrьɧ l̩un̩ꞩejn? Lavi Hon hurьm saltat tьɧ ketsas toh, lavi, ti hotal ven̩ꞩtahtatimen ven̩ꞩtahtuve sun ti astis. An̩ hum sorniŋ oln tul̩a jol tarmataste, siraiŋ, ovtaŋ hurьm saltat tuv l̩ul̩sьt. Koꞩajuv, manьr jarm, manьr nysa on̩ꞩejn? A, lavi hon isnas joli palt sun oli, Minen, lavi, puli-sakvalavisavit-saltatьl jonɧejn. Minen kit sat saltat, hon lavi Kit sat saltat ta minasьt. An̩ hum sav jive viste pulpe levats. Janьɧ sat saltat kvalen! I kvalsьt. Akv hum, lavi hul̩tuptēn. Aliꞩlahtasьt, akv hum hul̩tuptasьt. Koꞩaje palt ketsanel Koꞩaje palt johtьs, lavi: Man at veritev! Koꞩaje lavs saltatanum ti holasьt. Ta porat hum tul̩ate jol-tarmataste sьrajiŋ, outaŋ hurьm soltat tuvl l̩ul̩sьt Koꞩajuv manьr nysa? Minēn, j̄alēn hon tьɧ totelen. Minasьɧ. Hon kit oulaɧenьl almuves, an̩ hum palt totves. Hum os lavi: Minen jalen saltat ojka tьɧ totēln. Jalsьt i saltat ojka tьɧ totves. Ja, hum lavi, manurьl, hon aluŋkve at rovi, saltat ojka tьj aluŋkve rovi. Saltatanēn lavs Saltat ojka ꞩьpluve saɧrapelēn ta saɧrapaves.  Mis l̩ul̩ holuŋkve hon lavves. Mis l̩ul̩ holimete tetal vos ráɧāti. Hum totape palьɧ punses honna susseltite. Hone ta lavs Naŋ honьɧ an̩ olen. Ti ojupas.