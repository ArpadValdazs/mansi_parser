Ꞩul̩ꞩi erьɧ. Pólnāri mortim manьl jis asen ti johtьs (ojtur). Kit kol janit sāt ójta ur (ꞩupa). Hurьm kol janit sāt ójtur. Toul tal̩ah sat ꞩampur ujta vari. Mortim hum siraŋ vitnьl man̩ tovьl rampьŋ suil, man̩ tovьl mirьŋ suil us ta jisum. Katra pumьŋ sav tur vātamt katra pum ka sakv umnьl aɧь janmal̩tan jomas pit̩i uj ta varsum kakьr pōh n̩avlak pun uj ta manьɧtasum. Kerьŋ pohup kit mȯŋi uj ta pintsum. Nahvasьɧ kerьŋ pohup kit muŋjaɧum. Akva kēte sam kēte am huripum, N̩ol kēte am huripum. Akva kēte same mot huripe, sope mot huripe. Elmholas on̩ꞩam aɧi Elmholas n̩aɧram. Mortim ma siraŋ vitumna minuŋkve ti nomьlmatsum. Elmholas n̩aɧram manurьl totilum? Sat kol janit sat ojturьnt Honal elmholas isьŋ torum jemti, elmholas notьŋ torum jemti. Kent tal olne jomas puŋkьl Tit vos hutahlave. Aɧi kētne isьŋ naj Naŋ vos oleɧьn. Sōtьŋ ne, sōtьŋ hum Aɧь ke on̩ꞩilas. Ꞩanen vos sunsave, aꞩen vos sunsave. Sōttal ne sōttal hum Aɧьl ke ketsilьn, Pьɧьl ke ketsilьn. Ꞩan̩en vos sunsave, aꞩen ul mos sunsave. Mortim ma siraŋ vitumna Man̩ tovьl mirьŋ sail uj ta lapsum. Hajtne puvvьs sat halna uj ta telьɧtahtasum. Minne tuł sat halna uj ta lapsum. Uj jikvne porat erɧave. Tolьɧlahtne hum, tovьŋ katna vьɧte, ta tolьɧlahtuŋkve pati.