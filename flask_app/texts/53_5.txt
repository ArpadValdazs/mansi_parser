Jalpəŋ ērı̮ɣ. ērɣan erɣɒne χum ērɣɒŋke ɔ̄u̯łti. a χa χā χa χa χa χa, a χa χā χ χa χa χa. ti ńawramt lui turo̬p turəŋ wōtuw saka ti ńaŋramlaŋke pats. saka aꞩarmaɣ jēmtaŋke pats. l'omujt moriti jalaseɣət. ērɣɒne χum kona kalli tuwl ɔ̄s juw ꞩalti. ja ti ńawramət war ɔ̄lne wārmał'uwa saka ł'uł'iɣ ti jēmtɒŋke pats. am ti kon kallo̬m kano̬mt ak ł'uł' wārmał' χolso̬m. ti mań āɣip, mań piɣo̬p piɣəŋ pāɣəl taltuwt sāt χar χājlo̬m. wojkan wijto̬p χūlən ās ālo̬m palt. minnə lūw, χājtne lūw χūriŋ ūs joli palt. ńalk χūl tāɣləŋ jā tał'χuwt. mań poŋk χal ꞩawəŋ suj suje χolso̬m. ti χalt iꞩkiꞩ wārne maχo̬m iꞩkiꞩ wārima jalaseɣət. ērɣɒne χum ɔ̄s kona kalli. - ja ti ńawremt, ti kona kallo̬m kano̬mt ɔ̄s saka ł'uł' warmił' χōlso̬m. ti sāt χār χājto̬m. wojkan wijto̬p χūləŋ ās ālɒm palt. ńalk χūl tāɣləŋ jā tał'χuwt. sēməl jiwo̬p jiwəŋ wōr simt̥ punəŋ samp wōr mēŋk ture suj χōlso̬m. ja ti ńawremt, ja mań āɣi mań pı̮ɣ kasəŋ koluw. tɔ̄meke sotûrɒŋ χɔ̄tɒl kastəl ti χuł'iluw. ti joχtɒne kanuwt wası̮ɣ mana jomas. punəŋ samp wōrn mēŋkatn ńalne χūl χoł' juw nos ti taχ ńalawewa. iꞩkis wārne māχo̬m ɔ̄s moꞩ pilpiꞩnuw jalɒŋke patsət. ērɣɒne χum ɔ̄s kona kalli. ja ti ńawremt, wārmił'uw saka ł'uł'iɣ ti jēmtɒŋke pats. am ti kona kallo̬m kano̬mt ɔ̄s saka ł'uł' wārmił' χōlso̬m. ti χɔ̄tɒl janit sampa χum akijuw tau̯ sātso̬m. mań āɣip mań piɣop piɣən pāɣəl tałtuwt. sāt χār χajto̬m. wojkan wijto̬p χūləŋ ās ālo̬m palt. ńalk χūl ꞩuńiŋ jā tał'χuwt. sēməl jiwop jiwəŋ wōr simèt. sāt mēŋk ūnlane ńār nāŋk ńār χɔ̄wt. ɔ̄łto̬m kol āwite pūnsima suı̯tɒs. ērɣɒne, χum ɔ̄s kona kalli. ja ti ńawrem, wārmiłuw ūs tā pəl ł'uł'iɣ jēmtəs. ti kona kallom kanomt ɔ̄s ł'uł' wārmił' χōlso̬m: ti minne tul χājtne tul kasi χɔ̄n sēlso̬m. ākijuw sātso̬m. mań āɣi, mań piɣ tāɣləŋ pāɣəl tàłtuwt. wojkan wijto̬m χūləŋ ās ālo̬m palt. mine lūw χājtne lūw χūriŋ ūs nūm palt, tārəŋ jiw tāre sakatane suı̯ti. taɣəŋ jiw taɣe sakatane suı̯ti. punəŋ samp sāt mēŋk joχto̬manəl suı̯ti. āńtan man χɔ̄tɒl χotɒł' ɔ̄lne sāw pupiɣ. ńoχos pun, ūj pun jomas pojkəl sɔ̄χχa tiɣ pojksalsanuw. mań āɣi mań piɣ jisən χɔ̄tɒl man tanannəl pojkɒsuwa. tan wijt χūl sɔ̄t wārɒŋke tiɣ kos joχtalasət, ań nɔ̄mtanəl pato̮m nājiŋ mānn ta tilamlasət. man tāl pɔ̄ł’am jāŋkŋ koln tiɣ ti χuł’wesuwa. ań wası̮ɣ ńoχos pun, ūj pun pojkuw χotał’e pijkiluwa? χoti nūmpaluw tou̯ləŋ sātn man pojkuw χōlawe? ti joχtane kanuwt punəŋ samp wōr meŋkatn juw ta tēwewa! ērɣɒne χum saka takiᵴ ērɣi ł’uᵴin aliti pati, iᵴkiᵴ wārne māχo̮m ɔ̄s pēlipiᵴ jaleseɣt. māχo̮m pałt worateɣt. tan laweɣt: iꞩkiꞩ - asɒrma. tan pirmeı̮ɣ jēmtseɣt. ł'omujiɣ, kapsajiɣ, lɔ̄χalijiɣ jēmtseɣt. (łɔp, łɔp, łɔp) - is kis kiꞩ kiꞩ-kiꞩ. ēkaı̮ɣ ɔ̄jkaı̮ɣ ak ńawram ɔ̄ńꞩeı̮ɣ. wurəŋ pal sāw somjaχ tāɣəŋtapteɣa, wōrəŋ pal sāw somjaχ tāɣəŋtapteɣa. ūj tur jakteɣa, χār tur jakteɣa. ūr sɔr jakteɣa, χār sɔr jakteɣa. nɔ̄n tur jakteɣa, mūn tur jakteɣa (kɔ̄k). ērɣɒne χum ɔ̄s kona kalli. - ja ti ńawremt, ti kona kallo̮m kano̮mt ɔ̄s ł’uł’ wārmił’ χōlso̮m i wasom. mojkan wijto̮p χūləŋ ās kot’ł’uwt punəŋ samp sāt mēŋk jɔ̄meɣt. wur ut’ᵴi wōr ut’ᵴi janiɣ turl̥ rɔŋχeɣət. ja ti ńawrem, āɣi ɔ̄ᵴne sāw χumim, pi͕ɣ ɔ̄ᵴne sāw χumim piɣann, āɣijann kona ul tāratena! ɔ̄u̯ləŋ pāɣəl ɔ̄u̯luwn punəŋ samp sāw mēŋk sāwe joχto̮m. erɣɒne χum ɔ̄s kona kalli. ja ti ńawremt, pāɣəl tāłt punəŋ samp sāt mēŋk jɔ̄meɣət. ja ti mań āɣi, mań pi͕ɣ kasəŋ χɔ̄taluw ākpisı̮ɣ ti χuł’iluwa, ań pupɣanuwa. tan nɔ̄mtanəl pato̮m nājiŋ mann man tāl pōł’am jaŋkəŋ tolt tit juw ti tewewa. sisanuw ł’uł’ne ɒsəŋ taɣo̮p taɣəŋ jiw man ań at ɔ̄ńᵴewa. ērɣane χum ɔ̄s moᵴᵴaken kona kalapali. ja ti ńawremt, āwiŋ kol āwijan ńār nāŋk, ńār χɔ̄u̯t ɔ̄səŋ sirəl tou̯ərtəlana. ēɣi ti ojiɣpɒs. āwit māχo̮m rɔ̄ŋχeɣt: - moł’aχ, moł’aχ āwi tou̯ərtelana! kol jiŋtaɣ ᵴar lap wojwes. ratawe. mēŋkɒt saka tākiᵴ rɔ̄ŋχeɣət. iᵴkiᵴ wāro̮m māχo̮m kolkann jola ᵴakərtaχtasət. āwin joχtɒsət. āwi ti manı̮ɣtaŋke patwes. moᵴ ɔ̄ls sir supı̮ɣ ta tolmatɒs. āwi palı̮ɣ pato̮m jui palt aka moᵴᵴan poŋke juw naro̮mtalaste, konał’e ńiro̮mtaχtas,kitənteı̮ɣ ɔ̄s juw nēɣlapalɒs, χurmitteı̮ɣ sɔ̄χχa juw ᵴaltsət. jun ɔ̄s rɔ̄ŋχeɣt. tuwl kolkann jola ūnteɣət moᵴ ūnleɣət, nɔ̄ŋχ-ł’uł’eɣət, kona rɔ̄ŋχiman ta mineɣət. ja ti, jik kol ta pars. mēŋkɒt minam jui palt iᵴkiᵴwāro̮m māχo̮m kitı̮ɣlaχtɒŋke patsɒt: - χɔ̄ wāro̮m ɔ̄ᵴmar, χɔ̄ wāro̮m warmił’? tan χalantəl ak χumijanəl sist̥ ēlɒmχolɒs χuripaı̮ɣ wārima kit jiw χɔ̄nteᵴt akate χum, akate nē. kelpəl sartimaı̮ɣ. ērto̮m mir χujtiman jalasimatēn kēlpa kiwərn tilitaχtseı̮ɣ tan lāweɣt - tit ti mir χujtum uteı̮ɣ! akw χumijanəl lāwi: - matər sutəl miɣaɣuwa? tuwl sāɣrɒp wuwt, rau̯ saɣrijaɣanəl. uł’al pēlamtijanəl. ti jui palt laweɣt: - ması̮ɣ mirχujtiman χūro̮m pāɣəl, ńila pāɣəl χalt ul jaleɣt! tēn man nos ɔ̄lne mań āɣi mań pi͕ɣ kasəŋ koluw saklaseɣa! ja ti ńawremχ, χuł’tena. kit paᵴal χuł’tena kantəŋ nōmt ul ɔ̄ńᵴena lāwəŋ nōmt ul ɔ̄ńᵴena! lāɣkan ojiɣpane wɔŋχaŋ māke χɔ̄ntijana, ńoχɒs pun, ūj pun jomas pojkəl ɔ̄traɣan, χɔ̄nɒɣan pojkena!