Sāt sorup oli. Osьŋ tujtpa tāl vars. Akv mat ert maltip votьɧ jemtьs, tuja palaɧ patas. Tujt n̩aŋrit vars, takem latas. Moꞩ hum vorna minas. Akv suvta sat uj olnenel. Ta lakvjane, jomas vot hotal. Samen patsьt. Sāt uj ꞩan̩anel ta karsit tij. Tau joli palet tьɧle-tuvle jomьɧteɧt. Ta kvaltapaptesane. Patamtas, akvьte raɧatьs. Hot uj akv suvna pusen patamtasane. Sat uj ꞩan̩anel, hajtuŋkve ta patas. Ta kem ti hajti, tujt ta kem sakvali, Ꞩahьl hol̩t mirɧi. Ta hurip toulьŋ uj laɧьlьŋ uj taratattal hum maɧьs, alne uj pasna johtaste. Akv māt patamtaste, tā raɧatas. Jakьtlaste. Ta janit tī. Ta hurip jor hum maɧьs, us akv peꞩ pal noŋh-at-vermite. Hartne sunьl hartuŋkve pateste. Kit hujpulu hartne sun taɧьl n̩ovьl. Juv johtas, poterti - Notum palit ti janit uj at vasum. Ta potre ojupas, i sorumpats. Taji maɧьs, an̩ kos uj jeɧ-aŋkv aluŋkve at rovi uj kuritaves, elmholas rohtuptaŋkve materьl rohtьs.