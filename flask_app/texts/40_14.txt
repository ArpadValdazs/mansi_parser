Kasьm hum mojt. Kasьm hum puŋk hum, nete on̩ꞩas. akv pьɧ on̩ꞩьɧ. pьɧen samen pats oterьn sat hansaŋ alas, sat jaŋk alas. oterne hurьm hum nat, hurьm hum hut puŋkьl hasves. Hurьm hun puŋьl, hurьm hum hotьl oterne lavves. an̩ pьɧriꞩ janьɧmas, aꞩen vojves. Jalpa usenьl asan nēl vojves, an̩ J.p. aꞩen nel vojves. nete juv tataste. Tuvьl hosa olsьt, vat olsьt. upane palt jaluŋkve eri. Juv minasьt an̩ jalp uset tamle jonɧen kol oli. Juvle johtast upane jonhen kolanel tuv minasьt tuv athateɧt joŋhuŋkvan̩ mahum sat hum kona kvalsьt an̩ vaps hum jonɧen kolt oli. upane laveɧt - naŋ mot kolna kvalen. onlet man oul jikne ꞩaltne porat, naŋev tit oluŋkve at rovi. Ta luv, am sol oleɧum īrum, man puri at hun̩ toulhatьɧlas. Janьɧ ojka os lavьs Jiri man puri at hun̩ taulhatьɧlas, vos oli. Tuvle an̩ maɧum sat hun kona kvalsьt. Tan os kona kvals. Sat hn sartnuv kvalsьt. Ta juji palt tan uꞩ kona-kvals. Kona-kvalmet sat sirp posas avijanel sat avi pusen lap tīrtime sat posas avinel lap toritnel. sat posas avinel, sat hum akv torьɧ posas kiverna akv torьɧ kisim roŋhum porьɧmasьt an̩ KH mol̩amtahtim kolna juv ꞩaltьs. Ta juv ꞩaltьs moꞩ ols, i sat hum jikvaŋkve juv ꞩaltsьt. saŋ akv hum saŋkult. Hom sat hum jikveht. an̩ jikvne sat hum hot ꞩus joŋhsьt satit joŋhmanel mus ju oult olum humne an̩ vaps hum konsitaves, jot ta totves. Kona ta kvalsьt ta minasьt. Kon jolasasьt, juv ꞩaltsьt jun olum mahmane laveɧt vaps humin, hotal̩ totaslen Man hotal̩ totasluv, ul̩ n̩an palt tijt oli. Juve Ju-joull olum hum kitьɧlave - sol̩ a naŋ joten konsitaslen - ati, mot koln jolaseɧt, kishoteɧt. ātim tuvьl an̩ hum nupьl poter ta minas. pal̩asaɧe has hoveьɧ. - naŋn totves, naŋn totvs. Has man vati, totves, akv matert janьɧ jivp nakurn ti johtesьɧ janьɧ jivp nakurn ti johtesьɧ, ta janьɧ juvp nakurn ꞩaltsьɧ. Kit naŋk, hurьm naŋ oltum kol janьɧ kol. Juv ꞩaltsьɧ sat torev. akv maɧьl tars untimet. torev eli palt akv janьɧ ojka unli. an̩ ojka lavi - veps humin otьs? kas sunsim taŋhas, totaslin. Kos vos sunsi an̩. sat torev. Kas vos sunsite. an̩ vaps humin, jivtalelьn. sat meŋkv jikvuŋkve mashatasьt, an̩ jikvuŋkve patsьt, vapsanel almajasanel, kat tal̩aht ta on̩sijanel, joŋhtijanel. sat sos joŋhsьt, ta pojtsьt. Tuvl vapsanel. palna hotn ta seltemtasanel, li̊sanel. vapsanel hunteli. - Luvane, novьle janitetьl, akvaьɧ aɧmьŋ suiti. Tavьl nomsahti - kasьm naj ekva, it vovne jirьn holin at johtalilum Holi vovne jirьn etn at joh talilum. tel ti vor pupьɧ hul kat tara am lilim hotal̩ ta totave an janьɧ ojka an̩ apьɧkve, pojkeken/et/ akvan humьn toruvm jolьn jalpьŋ ma tarmьl am alpьl hulililum sorah tьl̩ah ojka am ti torum laŋhal̩ tap ti urne ojka am ti am paltum ajim kitam akv, aim kitam aki, am paltum ati hani n̩avramьt vaps humin os jikv talelen. mahum os jikvuŋkve meshotu̯nkve noŋh l̩ul̩sьt. ulamanel almavьɧt. mashatatuŋkve. Ta porat janьɧ ojka l̩aɧalas. - Ja n̩avramьt sat laꞩal an̩ vaps humin pojkum akve ꞩar ti johtne varmal̩ ti oli, vos johtali. Tan joht uꞩ jikven! akv mat ert hun sunsi i hurьm n̩arav hopt kerhatim. jaŋk sahьl jarmak torьl pinhatam, ne ti johtьs. Kasьm naj ekva ti johtьs. Ja, akim ojka am ti poriꞩum tьɧ hot totaslen. Ten sanen patne porat elumholasьɧ jemtne porat aꞩe sat jaŋk sat hansaŋ otьrna tuꞩtes. otern tuꞩtes, otern lavves hurьm hum not, hurьm hum puŋьl - a ta aɧьkve, ul kos lavvьs. Tan kas sunuŋkve taŋhi. upane kona ketves, oul jiv tulne porat nьnen tit oluŋkve at rovi. tan kona at minas. Tuvьl am tьɧ totaslum, janьɧ kas sunsuŋkve an tit vos sunsi. akve pasanel varves - aɧi unteln, tep jalen, ajen. Teneten, ajneten halt nete os lavi - Ja akim ojka, pьɧriꞩum vos taratanuvlen! - ati aɧikvem at taratilum tan kas sunsuŋkve taŋhьs, vos sunsi! Tene maten astesьɧ os lavi- Ja aki, vos taratanuvlen pьɧriꞩum! - ati lavi at taratilum at taratilьn vasьɧ manьr tuvьl ne n̩olkvalьɧ vis, ta minas tan miname juji palt - Ja n̩avranьl, tьɧьl vapsen os jikvtalelen! maɧum mashatsьt, jikvunkve patsьtos ta almajaves. os numen kat tal̩aht on̩ꞩijanel. mit hum katnьl ojumati, mot hum konsiɧtave. sat ꞩus joŋhsьt, tuvьl ta pojtsьt. os palna ta lajves. os akv toh luve n̩ovьle ta huntli, aɧmьnьt. torum mate at naŋki takem ta aɧmьŋ os akv man ꞩos ke jikveɧt, sorume ti. ti usi! ja! an̩ tek otьr naŋ mol iti vovum jiren holin at johtalaslum, an̩ tel ti vor pupьɧ hul̩ kat tara am tel ta porseɧum! an̩ sat torev eli palt unlan ojka lavi - ja pьɧkve akin, pojkьken ert. am numьn torum joli ma tarmьl am. am lavi, akin pojkikьn ert, akin johti ke os akv ta ꞩiretьl ta mini. at taratilum, ja ta n̩avram, vapsen os jikvtalelen. an̩ maɧum os jikvuŋkve ta l̩ul̩sьl, mashatuŋkve patsьt. sor urak n̩avram an̩ mat as pьɧ pojkam, akite tel ti johti. tuvьl an akite sol̩ hurьm hansьŋ kerhatam, hansaŋ porhal mashatam hum ti johtьs n̩ol kvalɧe jola neɧьs. ja akim ojka, ti mat pьɧriꞩum naŋ os tьɧ-hot totьslen? tan kos sunsuŋkve taŋhьs, tona. tьɧ totaslum, vos susni an̩! - tarateln an̩ lavi - ati at taratilun! kas sunsuŋkve taŋhьs, vьs sunsi. an johtum hum nupьl lavi ja jejen, pasen vars. Teŋkve ajuŋkve untuves. Teneten ajneten halt as lavsi: - Je! akim ojka, ti pьɧriꞩan vos taratanuvlьn? - ati, lavi, at taratanuvlьn? - ati, lavi, at taratilum. Kas sunsuŋkve taŋhьs, vos sunsi. Tesьɧ, ojsьɧ, astesьɧ, mashatas minuŋkve kona ti kvali. as kos lavi - ati, tarateln, pьɧriꞩum. ati, lavi, at taratilum. Ks sunsu̯nkve, taŋhьs, vos sunsi. an̩ hum kona kvals n̩ol kvalɧe vis, ta minas an̩ hum miname juji palt - - ja n̩avramьt, vaps humis os jikvtalelēn! os ta l̩ul̩sьt, os ta jikveɧt. vapsanel humьn mot hum katnьl ojumati, mit hum konsьɧtave. tuvl os hot hum konsьɧtave. sart ꞩos joŋhsьt os ta pojtsьt. os pala ta lajves. ja ta ti hunteli akv man ꞩos ke kikveɧt, ta sorum ta pati. torum mate voril han̩ꞩite. akv man as jikvtave, sorume ta! tuvьl nomsahti - je, an̩ mol oterna hurьm hum hotьl lansuvesum hurьm hum puŋьl lavsuvesum, an̩ tel ti vor pupьɧ hul̩ kot tara sorum ta. tel samen at ta naŋki palen at ta huli. am tel vor pupьɧ hul̩ kat tara ta porseɧum an ojka lavi ja otьrna pojkikenert numьn torum joli ma tarmьl am pajkekenert latŋe am paltum hun̩ pani, johtali. ta mini. Ja ta n̩avram, os jikv talelen vaps humin. os ta noŋh l̩ulsьt. mashatuŋkve. noŋh l̩ul̩sьt - ser urak n̩avramьt an munt at pьɧ pojkam ute os ti johti. Jola potsēn. tan johtali, ta minnete juji palt uꞩ. akv mat ert naŋk tovьt hasihotaŋkve ta patsьt naŋkatsupьɧ tolmateɧt, kotlēnel. nula arɧen paŋk tьl lil̩pi pot untuvesьt. Luv laɧla l̩ul̩ne mā. Luv humьn l̩ul̩i. senьl uj, vьr uj luv sьpluven ta pahvtave, rósāve. luv pármāhas, pusen jola-raɧateɧt. am lavim sennel uj, vьrьɧ uj nusan at patsum. am ti hun hurьm hum notьl lavves. hurьm hum puŋьl lavves manьr mьɧьs, tьɧ totaslen? Jomasentьl juv-toteln! apьɧkve totilum, totilum. naŋ hurьm hum nol hurьm hum huŋьl nan lavsьn am nila hum notьl, lavilum nila hum puŋьl lavilum, juv totilum, totilum. - Ti at ke totilьn, kitьŋtьɧ, johtmen portat ti noŋk urьn tal̩ahanel jolьl̩ taranel noŋhal̩ joŋhtilum. sat torevьn atim, naŋk urьn atim! am hulilum suiteɧьn "numьn torum joli ma tarmьl am, torum haŋɧal̩tup urne ojka sorьh tal̩ah ojka am kitьntȯɧ johtmem porat, maniɧ jemteɧьn! Ja apьɧkve pasan vars. - ati aki, am tuvle at mineɧum lul sus tarmьl tuv pasan vars. akite tuv minas, luv sis tarmьl pasan tesьɧ, ajsьɧ. aphe ta minas. aphe minьme juji palt an̩ humite nupьl lavs - hotьl totьɧlaslen, akv tuv toteln. Ta totves. Totnute lavi - oter sat jir, mol hotal naŋ kisne maɧьs kastuves, sat jir pojkuves. ah ta pojkim ti sat jir ti hotal̩ ti alavet. ja lavi mej tuv johtikemen ert, n̩ajt hum kojup rati, kojup rati, tan tah lavi. Ti jiranuv junitanev juji palt matarьɧ prəva ke ta, elmholas samen patilva ke tā. ta pora tuv johtimen. naŋ ta porat halen takьs pohaten. Ti johtasьɧ. an̩ tan takьꞩ tuv pohtas. an totnute joŋhьpa mas, jot al ti totves. Takьs ke at pohtas jot ta totnuve. Takьꞩ pohtnete maɧьs ta hul̩tьs. Jirt juni n̩ajt hum lavi - jir jūnitev samen ti pati. n̩ajt hum kajne matenьl pojtьs ja lavi - jirt jānitēn. jirt tuvьl ta jani̊ɧtavest, ta alvesьt. Jir alvesьt. Kan sis palt hum l̩uli. sanen ta pats. Kitьɧlijanel total̩ toh toh jalsen ti patьr os mahmane nupьl ta potьrtijane.