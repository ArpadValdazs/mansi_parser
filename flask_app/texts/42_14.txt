Kirꞩanin ekva man̩ aɧi Kirꞩanin ekvaьɧ-ojkaьɧ man̩ aɧi oli. Hansa hasne ꞩohri ꞩupe muli kol samt tuv tuꞩ tim on̩ꞩi. Hoti sam johtalan naj hum, Hoti sam johtalan muj hum, muli kol samnьl tuvьl ꞩaltsi. Tuvьl muli kol samnьl ꞩaltsi, kasajin pelves, ta minas. Kirꞩanin, ekvaьɧ ojkaьɧ man̩ aɧi lavi - Anum vam pasьn ti, naŋьn vam pasum ti, hottal̩ ta minas. Humite juji palt n̩aulhatuŋkve patьs. Kusnitsa palt minas. Ker suv jiv, ker sōpak varves. Taŋkьr loŋh honti, elal̩ kojite, tapras l̩oŋh honti, elal̩ kojte. Akv kelp sam honti, pajt kiverna piniti, ta, ātite. Ta minas, minas, akv māt hal̩ aŋkval hontas. Sans tolьɧpam l̩oŋhan pats. L̩oŋhan pats l̩oŋh hosit ta jōmi. Paulna ti neɧlas. Paulna nejlas, hotal̩ ꞩalteɧum. Us joli pal ekvaьɧ ojkaьɧ nāsitim kol, taŋkvitim kol, tuv ta ꞩaltьs. Tuv ꞩaltьs, ekvaьɧ ojkaьɧ laveьɧ: - Kirꞩanin ekvaьɧ ojkaьɧ man̩ aɧi, man totme ujin totvesьn, man almьn ujin tьɧ almuvesьn? - Tau lavi - Noŋh janьɧmam elmholas, hotal̩ at johti? Jiti jemti, akve hottal̩ ta mini. - Naŋ, akve hotal̩ jalanteɧьn? - Am hotal̩ jalanteɧum, mem naj pьɧuv, otьr pьɧuv, tuv, jalanteɧum. An̩ ta māt jalimete, kirꞩanin ekvaьɧ ojkaьɧ man aɧipalt jalimete kasajil pistime. Top lili sovet oli. Os mot et jemtьs, akve tuv ta minas. Tau juji palet aphe os minas. Tuv johtьs, ꞩoval sunt noŋh haŋhьs. Noŋ haŋhьs, jolal̩ sunsi, pot nalumt taɧatime. An̩ mol hotal jimete atim kelpane pot kiverna taratasane. Hum teŋkve pats. Akv ꞩaj anь taɧьl, kolas vit ajis. - Ti ēt ti tesum, akvum, ti ātьŋ pōt varsьn. Akve os juv ta minas. Holit os aphe palt tuv minas. Johtьs aphe lavi - Naŋ pōt varьɧlas, am tesum, an̩ jomasьɧ moꞩ te kemtsum. Akve os pōt ta taɧatas. Nete os noŋh haŋhьs, jujoul kelpe, pot kiverna tuv ta rautasane (sossane) Pōte astis, ꞩar pusьn teste. Akve os juv juv ta minas. Akve juv minas, Holit os aphe palt johtьs. Lavi: - Ja apьɧkve, os akv ta nēn palt mineɧьn? - Āti, Hotal aɧi palt hajtalaŋkve jaleɧum. Akve juv ta minas, Juv johtьs, aphen kitьɧlave. - Naj humin, otьr humin an̩ pusmьs, hotal̩ mini? - Hotal aɧi palt hajtalaŋkve mini. Nete ta te̊sti ta l̩un̩ꞩi. Humite hajtalaŋkve ta minas. Kirꞩanin ekva man̩ aɧi, us sis palna minas. Hal̩ aŋkval hontas laɧьl saŋ- hvasaste. Sovьr rāpant ekva tuvьl kvālapas. - Amp kot̩, amp kot̩, manьr l̩un̩ꞩteɧьn, manьr tьsteɧьn? - Manьr tьsteɧum, manьr tьsteɧum, am, lavi, humim hotal aɧь palt hajtalaŋkvi mini. Am tave pusmal̩taslum, an̩ mot mān hajtalaŋkve mini. Sovьr rapant ekva lavi: - Tau vos mini. Hotal aɧь, akv hujpulu sun toti, Ta sunьt johteɧt, jujoul Sun ꞩar tōtal. Tot satьɧ sip jiv huji. Simane majtane ta kivьrt oleɧt. Taji almajeln. Humite ta johtьs. Johtьs, sōl̩ akv hujpulu sun totьs. Aɧi akve nupьl lavi: - Am os jaleɧum matьr almtaŋkve. - Naŋ manurьl jaleɧьn, ti hurip naj hum otьr hum palt, ulaman sul̩t̩hal̩slumьt. Akite ojka lavi: - Tau vos jali! Tuv jihtesьɧ, manьr pormas almteьɧ. Jujoul sun sol̩ tōtal, An̩ tarьɧ sip viv ta almajaste. Juv ta hajtьs. Jti jemtьs, tarьɧ sip jiv almajaste, humite kolna minas. Tuv johtьs. Konьl hūntli. Hotal aɧь- jun poterti: - Joli mahum unlan paŋhьŋ māt akv ti jomas elmholas taj ti olnenel. Nematьr sam palt, sop palt atimt. (Elmholasьt jomasьt) (Anana! Simum ta táŋkьr mātves) Humite lavi - Naŋ ta kos hotal aɧi, Kirꞩanin ekva man̩ aɧь huriŋ pьl ti huriŋ, veꞩaŋ pьl ti veꞩaŋ. An̩ k.e. man̩ aɧin simane majtane ta manumtavesьt, kutuvna ta lajvesьt. An hotal aɧь sorumpats. Kirsanin ekva man̩ aɧь juv ta hajtas. Juv johtьs Juv johtьs, jol hujipas. Konьl hotpa ti ꞩaltьs. - Akv kvalen! Akve kvalas, - Totьɧlam nēv sorum-pats. Akve tuv ta minas. Ta ꞩopitasanel, savьŋ kanen totsanel. Akve juv johtьs. Aɧi kitьɧlahti - Naj humin otьr humin hotal̩ mi̊ni? - Tau hotal mini, Seri pos. aɧь palt hajtalaŋkve mi̊ni. Kirꞩani ekva man̩ aɧi os ta l̩unꞩi os ta tьsti: Akv ta sovьr Rapant ekva palt minas. - Amp kuti, amp kuti, manьr l̩unꞩeɧьn, manьr tьsteɧьn? - Manьr l̩un̩ꞩeɧum manьr tьsteɧum, humim seri pis aɧi̊ palt hajtalaŋkve minas. - Tuvьl manьr janьɧ tela, Seri pos aɧi lou sun toti, akv sun tātal. Tot tah saŋkultap. Taji almajeln. Aphe juv ta minas. An̩ humite os johtьs, Seri pos aɧь totves. Kirꞩanin ekva aɧi akve nupьl lavi: - Akv am os jaleɧum. Akve lavi: - Ulaman l̩ul̩t haꞩlumt. Akit lavi, tau vos jali. Ta minasьɧ. Tuv johtesьɧ. Os ta matьr almteьɧ. Jujoul sun sōl̩ tatal. Saŋkvultap tot huji. Saŋkvultap ta almajaste, juv ta hajtьs. Jti jemtьs. Okv akv ta humite kolēn minas. Tuv johtьs. Seri pos aɧь lavi: - Joli mahum unlan paŋhьŋ māt, jomas elmholasьt ti olnenьl. Man molal jolal̩ sunsev, sam palt, sop palt. Humit lavi: - Nan voꞩartalijanen taji maɧьs sam palt, sop palt. Naŋ ta kos Seri pos aɧi, Kirꞩanin ekva man̩ aɧь, huriŋ pьl ti huriŋ, vesaŋ pьl ti veꞩaŋ. Seri pos aɧь ta lavi: - Anana sьmen l̩ul̩ māt oli. Humite lavi - Naŋ simanen, majtanen manьr janas on̩ꞩijanen. - Man telam ꞩiruv, simanuv, majtanuv janas on̩ꞩijanuv. Simane majtane aɧin os ta poliɧ manьɧtavesьt, kutuvna lajvesьt. Ta juv ta hajtьs. Jol ta hujas. Konьl aɧi punsves. Hotjut ti ꞩaltьs: - Akv, lavi, jajen il̩pi totьɧlam man̩uv, sorum pats. Akve ta minas. Tuv johtьs. Ꞩopitasanel, savьŋ kanen totsanel. Kirꞩanin ekva man̩ aɧi lavi: - Am untalahtьn mān jaleɧum. Akve lavi - Nas hul̩ten, pol̩aven, Akite lavi: - Tau vos jali. Ta minas. Savьŋ kanen johtesьt, pōt ma matьr vareɧt. Pot astьs, ani kiverna pintsьt, kanen unttesanel. An̩ hum lavi: - Ān̩ ti aɧiriꞩ am puŋkum vos kinsite. Akv lavi - ta ulamane l̩ul̩t, naŋ huripan naj hum otьr hum manurьl puŋkьn tuv pinilьn. Tau lav - Vos, paŋhьŋ ulamane haꞩlum ulamane am paltum hun̩ haneɧt? Puŋkve ta kisves. Puŋke astis, ta anijanel visanel, teŋkve untsьt. Akve nupьl aɧiriꞩ lavi: - Akv, am an̩ juv ti mineɧum. Akve lavi: - Tajen, - Am lavi at teɧum, am, lavi, pol̩avem. Juv ta minas. Juv minas, nakamahtas mokamahtas. Juv ꞩaltas akite unli. Akite lavi - Ti os hotьl johtum naj ne? Akiten han̩ꞩves. Aɧi lavi - Am mol hotal taɧьl tit ti oleɧum. - Polhьŋ aɧьriꞩьn, lun̩ꞩiŋ aɧьriꞩin manrьɧ oleɧьn, naŋkin manrьɧ toh savateln! Jol untьs, lavi: - Am erɧum ela ke mini, am mojtum ke ela mini, kirꞩanin ojka aꞩum selum vil̩t susne kerьŋ sāt totap pusьn am pal oulna vos johteɧt! Tuvьl johtesьt. Saьɧ Saьɧuŋkve untьs, akv saɧe pale astьs, akv saɧe pale kotlen johtьs. An̩ humite, unttalahtьn mat, lavi - Am naŋ kolьn ꞩaltseɧum. Akve lavi - Naŋ huripan naj hum otьr hum manurьl ꞩalteɧьn, am kolum paŋhьŋ, l̩ul̩. Tau lavi - Vos, paŋhьŋ haŋhьŋ kolna at hun̩ ꞩáltsalāve. Juvle jime mus, akije akve kolna ꞩalti. Juv ꞩaltьs nete akv saɧe pal astum, akv saɧe kotlan johtum. Humite juv ꞩaltьsm avi sunt lili. Akve os ꞩaltьs. Humite lavi: - Kirꞩanin ekva man̩ aɧi, aman totne ujin totvesьn, aman almьn ujin totvesьn. Nete palt tuv ta lakvus. Nete ta viste.