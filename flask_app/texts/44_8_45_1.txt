Nē uj ērı̮ɣ. wort ɔ̄lne ɒjka āɣite Numi Tɔ̄rum āɣen kolt ɔ̄n̩ꞩawe wɔwta Jarmak pit'īt, wɔwta nuj pit'īt. Akw χȯtal konal' su͕nsi isnasnəl NuT āꞩe rakw-sēŋkuəŋ χɔtal wārs wɔ̄t sēŋkwəŋ χɔ̄tal wārs arɣəŋ ke χuru̮m χɔ̄tal tūriti ti arɣəŋ ke n'ila χɔ̄tal tūriti. Akw mat. Su͕nsite rarw-sēŋwəŋ χɔ̄tale nujite, wɔ̄t Jēŋwəŋ χɔ̄tale nujite. naj ꞩun'iŋ χɔ̄t wāri akw mat su͕nsite. Nɔ̄ āꞩ-e l'iliŋ sȯrni ɔu̯mɔŋ taɣle χɔt aŋχwitė, l'iliŋ sȯrni ɔu̯mɒŋ kēnte χɔt wı̮ɣte. χɔsa mā jalne tāɣle māsi χɔsa mā jalne kēnte pini. χɔsa mā jalne n'arate māsi. āꞩe lāwi: - am aɣikwe, lawi, sisiŋ ūs sisumt n̩ɔχs̥ sāt s lēsiŋ l'ɔ̄ŋχ ɔnꞩeɣm, ti kwaleɣm. sāt pis tuu̯maniŋ koln ti tɔwartilum, sāt pis narapı̮ŋ koln ti tɔwartilum. kon kwals, sat pis tuwmaniŋ koln tau̯ ta towartawəs. sat pis narapı̮ŋ koln tau̯ ta tɔwartawəs. kɔn kwāls, sisiŋ tes kol sisen jɔ̄məs, l'iliŋ wontər jɔsaɣe māsəs. n'aŋra ꞩaχəl mirı̮ŋ suı̯il mini, waɣəŋ ꞩaχəl mirı̮ŋ suı̯il mini. n'aŋra ꞩaχə mirı̮ŋ suı̯l χolas, waɣəŋ ꞩaχəl mirı̮ŋ suı̯l χolas. N'urum uj āɣite noməsi  - Ti χurip Naj ꞩun'iŋ χɔ̄tɒl ānum a manrı̮ɣ kɔnɒat tarataste? wowta jārmak pititenəl kw̄ali, wowta nuj pititenəl kwāli. Kēr tuwmaniŋ sāt āwi palt jōmi, āwin joχti, nóməsi:  - Elmχolɒs ɔ̄li āɣi ɔ̄n'si pı̮̄ɣ ɔ̄n'ꞩi. ꞩan'ɔ lātı̮ŋ jānı̮ɣ, āꞩe lātı̮ŋ jānı̮ɣ. An' āwi sakwataŋkwə jaləs, tɔχ nomsɒs juw jōŋχəs. akw ta wowta jarmak pititēn ūntəs, akw ta wowta nuj. pititēn ūntəs. akw mat ērtn NT āꞩe l'il'iŋ wontər jɔsaɣetəl. n'aŋra ꞩaχəl mirı̮ŋ suı̯l jinete suı̯ti, waɣəŋ ꞩaχəl mirı̮ŋ suı̯l jinete suı̯ti. Sisiŋ kol sisēn joχti. liliŋ wontər kit jɔsaɣe χɔt aŋχwijaɣe. rataꞩlanete suiti. kantəŋ nɔmtəl ratjaɣe, lawəŋ nɔmtəl ratjaɣe. jiwe maꞩter χum warum jɔsaɣe maɣəs woril weritänetēn suiti. kantəŋ nɔmtəl ratjaɣe, lawəŋ nɔmtəl ratjaɣe. jiwe topal χum warum jɔsaɣe ake ɔ̄lsı̮ɣ, lomtane najiŋ sāt sam janitəl tɔlənnūwı̮ɣ. N'arum uj āɣite sunsi, wort ɔ̄lne āɣite su͕nsi. āꞩe sōptal juw ꞩalti, n'elmtal juw ꞩalti. an' āɣite su͕nsi χɔsa mā jalu̮m tāɣle āŋχwi, χɔsa mā jalu̮m kēnte wı̮̄ɣ, χɔsa mā jalu̮m n'arate āŋχwi. su͕nsite NT āꞩe arɣəŋ ke akw χɔ̄tɒl ɔ̄li, arɣəŋ ke kit χɔ̄tɒl ɔ̄li. sakwalam māŋχu̮p saɣrɒp āti, sakwalam ꞩaj pū̬t rosaχ āti. kēr ꞩariŋ tāɣle māsi, kēr wārne kēnte pini. kēr wārne n'ara māsi, kēr wārne kolēn ꞩalti. kēr χopləŋ suje suı̯ti, kēr l'asəŋ suje suı̯ti. arɣəŋ ke χūru̮m χɔ̄tɒl suı̯ti, arɣəŋ ke n'ila χɔ̄tɒl suı̯ti. akw mat ērtn āꞩe juu̯ ꞩālti. sorniŋ kispa kēr āpa tūli, sorniŋ kwalɣup kēr āpa tūli. āꞩe sȱpe punsite, āɣite nupəl uꞩ ti potərtaŋkwə pats - aɣikwə, molɒl am lātɣum, manrı̮ɣ at χū̬ləslən? am pintlu̮m tuu̯manəŋ sāt āwi manrı̮ɣ sakwataslən? am pintlu̮m kēr narapəŋ sāt āwi manrı̮ɣ sakwataslən? su͕nsite, āꞩe ɔs χɔsa mā jalne tāɣle māsi, χɔsa mā jalne n'arate māsi, χɔsa mā jalne kēnte pini. - aɣı̯kwə, lawi, am sisiŋ ūs sisen nɔχs̥ sāt lesɔŋ l'ɔ̄ŋχ mineɣm sāt pis tuu̯maniŋ kol ɔs pineɣm am pinne sāt pis tuu̯maniŋ āmim am joχtnem mus ul sakwateln āse kon-kwals. Sisiŋ kol sisēn jōmi, l'il'iŋ wontər kit jɔsa masiı̯aɣe. n'aŋra ꞩaχəl miriŋ ꞩuı̯il mini, waɣəŋ ꞩaχəl miriŋ ꞩuı̯il mini. n'aŋra ꞩaχəl miriŋ suı̯l χarı̮ɣlas, waɣəŋ ꞩaχəl miriŋ suı̯l χarı̮ɣlas. Wow̯ta jarmak pititēt ūnli, wou̯ta nuj pititēt ūnli. Soniŋ ɔln jonɣil jonɣi, ꞩalı̮ɣ ɔln jonɣil jonɣi. Kȯnal' sunsi jɔmas naj ꞩuniŋ jɔmas χɔ̄tal  - NT āsu̮m anu̮m a manrı̮ɣ kɔn at taratite am χuripɒm n'urum uj aɣikwə manər χɔ̄talakwə, anum kɔn jomı̮ɣtaŋkwə. wowta jarmak pititenəl l'ūl'i. sorniŋ ɔln jɔntaŋe jɔl pinite, ꞩalı̮ɣ ɔln jɔntaŋe jɔl pinite. wowta jarmak pititenəl l'ūl'i. NS aꞩe pinu̮m kēr tuu͕maniŋ sātāwin jɔmı̮ane. Kantəŋ nomtəl jɔmiı̯ane, lawən nomtəl jɔmiı̯ane. kēr tuu̯maniŋ sāt āwi sakwataŋkwe patsane kɔn kwals NuT aꞩe l'il'iŋ sorni ɔu̯waŋ kol Koni paln kon kwalɒs. Sisiŋ pau̯l sis nupəl jɔ̄mi, Sisiŋ ās sis nupəl jɔ̄mi. NT āꞩe ɔ̄ꞩne sāt luw̯ jitər tot χontɒste. NT āꞩe ɔ̄ꞩne sāt mis jitər tot χontɒste. pau̯l tēne ɔməŋ turəl kwaltapiı̯ane, ūs tēne ɔməŋ turəl kwaltapiı̯ane, jujil n'auluŋkwə patsane. n'aŋra ꞩaχəl mirı̮ŋ suı̯il mineɣt, waɣəŋ ꞩaχəl mirı̮ŋ suı̯il mineɣt. ꞩɔχ n'au̯limate lāɣəl pale jɔlal' ta ꞩāltapi, χūru̮m ūsul palitnəl tuwəl jūw jɔŋχi: noməsi: - lāɣlu̮m aman χotal' ꞩaltapalas? juw̯ jɔ̄ŋχəs. lāɣle ꞩāltapalu̮m mān joχti. su͕nsite: joli māχu̮m ūnlən ma nupəl tara jolal' latkatam. su͕nsite: am χuripam n'uru̮m uj āɣikwə jɔmı̮ɣtaŋkwə manər jomas mākwə tār wansəŋ mākwə, ās wansəŋ mākwə, taitetəl āꞩe koln juu̯-mini. akw̯ ta wowta jarmak pititēn ūnti, akw̯ ta wowta nuj pititēn ūnti. akw̯ mat χū̬ntəli aꞩe l'il'iŋ wontər jɔsaɣetəl n'aŋra ꞩaχəl mirı̮ŋ suı̯il juu̯, waɣəŋ ꞩaχəl mirı̮ŋ suı̯il juu̯. Sisiŋ kol sisēn joχti, l'il'iŋ wontər jɔχaɣe aŋχwijaɣe, kantəŋ nomtəl ratijaɣe, lawəŋ nomtəl ratijaɣe. jiwe maꞩter χum wārum jɔsaɣe maɣəs woril weriteı̮ɣ. χasral χum wārum jɔsaɣe am ɔ̄lnūwı̮ɣ , lomtanēn najiŋ sāt sam janitəl tɔllənnūwı̮ɣ. kontəŋ montəl ratı̯jaɣe, lawəŋ montəl ratı̯jaɣe. Juw̯ ꞩālti, Nelmtal jomi, Sȱptal jomi. χɔsa mānəl jalu̮m taɣle āŋχwi, χɔsa mānəl jalu̮m n'arate āŋχwi, χɔsa mānəl jalu̮m kēnte wı̮̄ɣɣ. su͕nsite maŋχə sakwalam saɣrapāti. sorniŋ kispa kēr āpa juu̯ tūləste. sornuŋ kwalɣup kēp āpa juu̯ tūləste. sorniŋ kisəŋ kēr āpan, sorniŋ kwalɣup kēr āpan ta χuju̮ptite. liliŋ solrni ɔu̯maŋ kol koni paln kwaltite. Sisiŋ ūs sise nupəl ālmtite, sisiŋ pau̯l sise nupəl ālmtite. laɣəl pale ꞩaltapalum asən tuu̯ ta joχtiı̮ɣ. Sorni lȱspa lȱsəŋ kwalɣəl ta taratite. Kit maı̮ɣ χaln puwite jolal' akw̯ ti palit, nɔŋχal' akw̯ ti palit, Sawatite. luı̯ wōt wāri, alɣal' ālmawə, ali wōt ke wāri, luı̯ wōt nupəl ālmawə. Wos-wos ne jānitı̮ɣ kān'ꞩi, n'ɔu̯l'e χoli, luwe χoli. ꞩir-ꞩur ne jānitı̮ɣ kān'ꞩi, n'ɔu̯l'e χoli, luwe χoli. n'ɔu̯ləŋ ke sāt tal kān'ꞩi, luwəŋ ke χɔt tal kān'ꞩi, ɔu̯le χoli, luwe χoli. akw̯ mat ertn sorniŋ lȯspa lȯzəŋ kwalı̮ɣ aꞩen nɔŋχ χartu̮ŋkwə patwəs. nɔŋχ χartwəs, aꞩe lāwi numəl taratime ti porat ta ꞩirəl ta lawwəs:  - Molal āɣikwə am latɣu̮m manrı̮ɣ at χū̬ləslən. ēlmχolas ɔ̄li, wor uj ɔ̄li, ꞩan' lātəŋ janı̮ɣ, āꞩ lātəŋ janı̮ɣ, taı̯ maɣəs am naŋən ti sawataslum. Joli māχu̮m unlən mān ti taratilum. am lawilu̮m: wor pil χolil ɔ̄len, wor lȱpta χolil ɔ̄len, kit uj ɔsitı̮ɣ jēmteɣən, χūru̮m uj ɔsitı̮ɣ jēmteɣən, ēlmχolas pinum χȯla-kɔ χɔnteɣən, tuw̯ u̇l now̯χaten. χuru̮m jiw̯ urtum sajil ēlm χolas ūnttum ꞩȯmjaχ ke χɔnteɣən tuu̯ ul now̯χaten. konəl jɔ̄ŋχeln, worn telum wor pil χolil ɔ̄len, worn telum wor lȱpta χolil ɔ̄len. serı̮ɣ wor sāmn mā sirpɒ siriŋ kol wareɣn, mā pirpa pērɒŋ kol wāreɣn. ēlmχolas kātn̥ pattawən. akw pal n'ɔu̯l'ən nēn wos jalpiŋtawə, nēn ul wos wātawə. akw pal n'ɔu̯lən χumn wos wātawə. worti palən n'ɔwlən nēn wos jalpiŋtawə. Ta tarataŋkwə pateste. sorniŋ lȯspa lȯsəŋ kwalɣəl ta taratite. sorniŋ kwalɣu̮p kwalɣən āpal ta taratite. sȯpe an'iɣli, pajite aniɣli, Jol joχti. Molɒl sunsi: manər tūr wansəŋ mā, ās wansəŋ mā tı̮ɣl'e jōmi, jinı̮ɣ jiw̯ ur, tuwl'e jōmi, l'am jiw̯ ur toχ jȯmimate, ēlmχolas pinum χɔla χɔ̄nti. nɔŋχ rau̯tite, juu̯ teɣte. ēlmχolas ūnttum sȯmjaχ χɔnti. jola manı̮ɣtite. manər ɔn'ꞩi, pusən juu̯tēɣane. worn telum wor pil χɔnti χuru̮m jiw̯ urtum sajnəl Konəl muwəlite. worn telum wor lȱpta χɔ̄nti χūru̮m jiw̯ urtu̮m sajil konəl muwəltite. tɔχ ɔ̄limate wos-wos ne janitı̮ɣ kān'si, ꞩir-ꞩur ne janitı̮ɣ kān'zi. n'ɔu̯l'e χɔ̄li, luwe χɔ̄li. n'irn-ake χāŋχi n'irm lāpi, pumn-ake χāŋχi, pumn lāpi. toχ jomimate, sɔ̄w̯r χɔ̄nti. ꞩɔ̄w̯r nupəl lāwi - naŋ pēnɣen am n'ɔu̯l'u̮m χɔlas, luwu̮m χɔlas. sɔ̄w̯rriꞩ pēnɣi:  - Naŋ molɒl āꞩən numəl taratimən porat ta ꞩirəl lawwesən: „Elmχolas pinum jāŋkəŋ χɔla χɔ̄nteɣən, tuu̯ ul nɔ̄w̯χaten. elmχolas pinum tūr tep taɣləŋ sȯmjaχ χɔ̄nteɣən, tuu̯ ul nɔ̄u̯χaten. worn telum wor lōpta χɔlil jɔmen, worn telum wor pil χɔlil jɔmen. kit uj ɔsitı̮ɣ jemteɣən, χūru̮m uj ɔsitı̮ɣ jemteɣən. Sɔu̯rriꞩ ta puwuŋkwə n'au̯lı̮ɣtite, sɔu̯rriꞩ sisi ta kwalapi. lēɣete puwumtawəs, lēɣe supı̮ɣ tolmatɒs. lēɣe tau̯ kātet χul'təs, lēɣetal jine jiwət χaln ta ꞩaltapəs, l'am jiwət χaln ta ꞩaltapəs. ɔs ta jɔmuŋkwə pats, wor pil χɔ̄nti, wor pil χɔlil ta jomuŋkwə pats. elmχolas pinum jaŋkəŋ χɔln χɔ̄nti, χūru̮m jiu̯ urtum sajnəl konəl muwəltite. worn telum wor lȱpta χɔnti, wor lȱpta jɔmi. elmχolas pinum tur tep tāɣləŋ somjaχ χɔ̄nti, χūrum jiu̯ urtum sajnəl konəl joŋχite. kit uj ɔsitı̮ɣ jēmti, χurum uj ɔsitı̮ɣ jemti. wor lɔ̄pta wāti χūru̮m uj ɔsitı̮ɣ jemti , kit uj ɔsitı̮ɣ jēmti . an sɔu̯rriꞩ ton leɣesup ti lāwi: - sɔu̯rriꞩ, sɔ̄l' ti n'ajt ti ɔ̄lməŋ! NT āꞩe χar lāɣəl χars taku̯s wāri, uj lāɣəl χars taku̯s wāri . sērı̮ɣ worn jōmi, morı̮ɣ worn jōmi. χar n'ɔl χantal pal' ꞩaχəl χɔ̄nti, uj n'ɔl χantal pal' ꞩaχəl χɔ̄nti. mā sirpa siriŋ kol tuu̯ wāri, mā pērpa pērəŋ kol tuu̯ wāri. tal χujne pum pīt'i wāri, n'urum uj puŋke tūli. mā sirpa siriŋ kolen n'arum uj saɣəŋ puŋke tūli.