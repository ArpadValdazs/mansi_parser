ēkwa pı̮ɣriᵴiɣ=tȯu̯ləŋ kārsı̮ɣ mȯı̯t. ēkwa pı̮ɣriᵴ ākwè nupəl lāwi: - ākwa, ńoχsanamèntəl ānumna kēnt wāren, tāɣəl wāren, passa wāren. am taχ nē minam. χum minam sām kinsŭŋkwe minèɣŭm. ti tāɣlŭm āsti, masèɣŭm. tāɣle āstəs, kēnte astəs, passaɣe astəsı̮ɣ. kēnte pinɒs, passaɣe masɒs, tāɣle masɒs. kēnte samı̮ɣ pāsən lakwtɒste. - ākwa, ānum χańᵴèln! ākwe ta kos sunsi. āpɣe samt̥ ātˈim. kēnte nȯ̬ŋχ lakwtɒste – āpɣe tit lˈalˈi! ań mūnt kēnte samı̮ɣ pāsən lakwtɒste, ta kos ākwe sunsən, āpɣe ātˈim. ań kēnte nȯŋχ, tit, samt̥ lˈulˈi. - ı̯a ti, ākw, am ti minèɣŭm. nē minɒm nēŋ sām kinsŭŋkwe ta minɒs. akw mat same ı̯ȯl=rau̯mɒtam, mań kȯlriᵴ ūnli. ı̯uu̯ ᵴaltəs. akw ɔ̄ı̯ka pȯ̭ŋke muli sām pattan wȯrtme, lāɣı̣laɣe āwi watan wȯrtmaɣe. sētɒp ᵴaχəl ēŋən pattatèt ɔ̄ńᵴi. - ākim ɔ̄ı̯ka, paᵴa ɔ̄̇len! kēnte samı̮ɣ pāsən (akwɒsaptɒste. ɔ̄ı̯ka nȯŋχ ūntəlmatəs. ta kos sunsı̮ɣlaχti, nēmχotpa ātˈim. lāwi: - āmki pȯ̭ŋk urɒsumtəl ti χitərtèɣŭm! tau̯ ulpəl sorŭmum ı̯ȯχtəs. nēmχotpa ātˈim. kēnte noŋχ lakwɒsaptɒste. - ākim ɔ̄ı̯ka, paᵴa ɔ̄len! naŋ man ēlŭmχolɒs wāɣtal patsɒn? - ı̯ē=ɣē, - ɒı̯ka, - ēkwa pı̮ɣ=āpı̮ɣkwe, ul naŋ ȯ̬ᵴmɒrleɣən? - ɔ̄s tı̮ɣ, ākim ɔ̄ı̯ka, ulpəl am, wası̮ɣ χɔ̄ŋχa? ākite nȯ̬ŋχ kwalɒs. sȯrəŋ tēp maɣəŋ tēp pasanəl wārwes. tēɣı̮ɣ, āı̯eı̮ɣ. ākite lāwi: - am manərriᵴ ɔ̄nᵴeɣŭm, tiiriᵴŭm ti mı̮ɣum. tas sētɒp ᵴaχəl pȯtaliriᵴum, tiim ta mı̮ɣum. mat kāt ı̯or ı̯ārumn pateɣən, ānum nȯməlmaten - ı̯a ti, āki, am ti mineɣŭm, ɔ̄s ı̯ȯmɒs ū̬lŭm. kȯn=kwalɒs, ta ı̯ɔ̄manti. χɔ̄sa ı̯ɔ̄məs, watˈi ı̯ɔ̄məs akw māt same ı̯ȯl rau̯matam. kȯlriᵴ ūnli. ı̯uu̯ ᵴaltəs, akw ɔ̄ı̯ka χuı̯i. ı̯ȯl ȯı̯ime. pȯ̭ŋke muli sām pattan wȯrtŭmte, lāɣlaɣe āwi watan wȯrtmaɣe. ēkwa pı̮ɣriᵴ kēnte samı̮ɣ pāsən lakwɒsaptɒs. - ākim ɔ̄ı̯ka, paᵴa ɔ̄len! man ti palit χuı̯eɣən? ɔ̄ı̯ka nȯ̬ŋχ ūntəlmatɒs, kȯl ı̯anitəl ta kos sunsı̮ɣlaχti, nēmat χotpa ātim. ɔ̄s ta ı̯ol=χuı̯ɒs. lāwi: - tau̯ təl sȯrŭmriᵴŭm ti ı̯oχtəs. amki pȯ̭ŋk urasumtəl ti kapərtaŋkwe patsŭm. kēnte nȯ̬ŋχ=lakwɒsaptɒste: - tēm, ākim ɔ̄ı̯ka, naŋ man ēlŭmχolɒs wāɣtal patsən? - ē, - ākite ɔ̄ı̯ka lāwi, - ēkwa pı̮ɣ=āpı̮ɣkwe, tau̯ ulpəl naŋ ȯ̬ᵴmarleɣən? - tau̯ ɔ̄s ulpəl am, āti wası̮ɣ χɔ̄ŋχa! sȯrəŋ tēp maɣəŋ tēp pasanəl wārwes. tēpı̮ɣ aı̯eı̮ɣ. tēsı̮ɣ, āstəsı̮ɣ, ākite lāwi - am, - lāwi, manərriᵴ ɔ̄ńᵴeɣŭm. akw χarńi ᵴȯlˈsi sɔ̄u̯ ɔ̄ńᵴeɣŭm. tiim ti mı̮ɣlum. mat kāt ı̯ārumna pateɣən, mat lāɣəl ı̯ārŭmna pateɣən, tiin kiwərna ᵴalten. ēkwa pı̮ɣriᵴ tai wiste, ᵴēpən māɣəste, kȯn=kwalɒs, ta minɒs. ta ı̯ɔ̄mi. χɔ̄sa ı̯ɔ̄məs, watˈi ı̯ɔ̄məs, akw mat same ı̯ol=rau̯matɒm. kȯlriᵴ ūnli. ı̯uu̯ ᵴaltəs, akw ɔ̄ı̯ka χuı̯i. pȯŋke muli sām pattan wȯrtme, lāɣlaɣe āwi watan wȯrtmaɣe. χuı̯i. kēnte samı̮ɣ pasən lakwəltaste, ta rɔ̄ŋχuɣli: - ākim ɔ̄ı̯ka, tēm, man to palit χuı̯eɣən? paᵴa ɔ̄len! ɔ̄ı̯ka nȯ̬ŋχ=ūntəlmatɒs, ta kos sunsı̮ɣlaχti, kol ı̯anitəl, nēmatə samət ātˈim, ı̯ȯl ta χuı̯ɒs. - am, - lāwi, - sȯrŭmriᵴŭm ti ı̯ȯχtəs. nēmatər samət ātˈim. amki pȯ̭ŋk urasumtəl χitərtaŋkwe patəs. ɔ̄s ta χuı̯i. kēnte nȯ̬ŋχ=lakwtɒs, ɔ̄s ta rɔ̄ŋχuɣlas: - tēm, paᵴa ɔ̄lekèn! man, ākim ɔ̄ı̯ka, ēlŭmχolɒs wātal patsən? - ē, ēkwa pı̮ɣ=apı̮ɣkwe, ul naŋ ȯ̬ᵴmarleɣən? ēkwa pı̮ɣ=apı̮ɣkète lāwi - wası̮ɣ χɔ̄ŋχa, ul am! nȯ̬ŋχ=kwalɒs, sȯrəŋ tēp maɣəŋ tēp pasan wārs̥. tēɣı̮ɣ, aı̯eı̮ɣ.tēsı̮ɣ, astəsı̮ɣ, ākite lāwi: - āpı̮ɣkwe, χȯtalˈ mineɣən? - am χotalˈ mineɣŭm. nē minɒm nēŋ sām kisŭŋkwe mineɣŭm. χum minɒm χumiŋ sām kisŭŋkwe mineɣŭm. ākite lāwi: - am manərriᵴ ɔ̄ńᵴeɣŭm. akw ńȯləŋ māχruı̯ sɔ̄u̯, - lāwi, - tiit ɔ̄ńᵴeɣŭm. tiim ti mı̮ɣum. mat kāt ı̯ārŭmn, mat lāɣəl ı̯ārŭmn pateɣən, tiin kiwərnɒ ᵴalten. kȯn=kwalɒs, ta ı̯ɔ̄mi. χɔ̄sa ı̯ɔ̄məs, watˈi ı̯ɔ̄məs. akw mat same ı̯ol=rau̯matɒm. kȯlriᵴ ūnli. ı̯uu̯ ᵴaltəs, akw ɔ̄ı̯ka χuı̯i. pȯŋke muli sām pattan wȯrtme, lāɣəlaɣe āwi watan wȯrtmaɣe. kēnte samuı̮ɣ pasən lākwtamte, ta rɔ̄ŋχuɣli: - tēm, paᵴa ɔ̄len! ākim ɔ̄ı̯ka. man ti palit χuı̯eɣən? nȯ̬ŋχ ūntəlmatɒs, kȯl ı̯anitəl ta kȯs sunsı̮ɣlaχti, nēmatər samət ātˈim. lˈawi: - amki pȯ̭ŋk urasumtəl ti χitərtaŋkwe patsŭm. sȯrŭmriᵴŭm ti ı̯ȯχtəs təl! kēnte nȯ̬ŋχ lākwasaptəs, ta rɔ̄ŋχuɣli: - paᵴa ɔ̄len, tēm, ākim ɔ̄ı̯ka! naŋ man ēlŭmχ-lɒs wātal patsən? - ēɣē, ēkwa pı̮ɣ=āpı̮ɣkwe, ul naŋ ȯᵴmɒrleɣən? - tau̯ wası̮ɣ χɔ̄ŋχa, ulpəl am! nȯŋχ=kwalɒs, sȯrəŋ tēp maɣəŋ tēp pasanəl wārwes. tēsı̮ɣ, aı̯sı̮ɣ, ti āstəsı̮ɣ. ākite lāwi: - tau̯ am, āpı̮ɣkwe, am manərriᵴ ɔ̄ńᵴeɣŭm. akw lˈaŋkwi sup ɔ̄ńᵴeɣŭm. tai naməl wos lāwawèn. tain namən ūntwəs lāı̯əm imi χili. kāt ı̯ārŭmna pateɣən, mat lāɣəl ı̯ārŭmna pateɣən, tiintəl ta ȯ̬ᵴmɒrleɣən. ań maı̯im lˈaŋkwi supe ᵴēpen ta māɣəste. kȯn=kwalɒ̇s, ta ı̯ɔ̄mi. χɔ̄sa ı̯ɔ̄məs, watˈi ı̯ɔ̄məs, akw mat ūsən ı̯ȯχtəs. ūs akw ȯ̬u̯le χȯlam. kȯlane χȯ̬t=saı̯imət, ı̯olalˈ lȯńχatamət. ań χaı̯talan ūsən ta ı̯oχtəs. māχŭm lāweɣət: - ūntwəs lāı̯əm imi χili ı̯ȯχtəs. ūsəŋ ɔ̄ı̯ka ūsəŋ=ɔ̄tər ɔ̄ı̯ka name. tau̯ āɣi ɔ̄ńᵴi. ta āɣi palt ūntwəs=lāı̯əm imi χili χaı̯talaŋkwe ı̯oχtəs. ɔ̄ı̯ka lāwi: - mat χurip χum ı̯oχtəs, - lāwi. – am ŭsŭm ta ı̯anı̮ɣ kos ɔ̄ls̥, akwaı̮ɣ ta χȯlɒs. tiit isŭm witŭp ᵴarɒᵴ ɔ̄li. ti ᵴārɒᵴ kȯtˈı̣lˈt uı̯iɣ ɔ̄leı̮ɣ. ta uı̯iɣna ūsŭm ta χȯltwes. χȯ̬tti sāmnəl ı̯im ta nomte ke χūliɣlanuu̯, ti uiiɣ aluŋkwe ke wērmənūu̯. am āɣim akw tintal akw sȯrnital tawèn minūwlum. ūntwəs=lāı̯əm=imi=χili lāwi: - ɔ̄s ta uı̯iɣ tēn namèn manər? - tēn namèn tȯu̯ləŋ kārs̥ ūntwəs=lāı̯əm=imi=χili lāwi: - am, - lāwi, - ı̯aleɣŭm, am aliı̯aɣŭm. ta manɒs, isŭm witŭp ᵴārɒᵴna naluu̯=waı̮ɣlɒs. ēlalˈ sunsi, isŭm witŭp ᵴārɒᵴ kȯtˈı̣lˈt tɔ̄rŭmn̥ tēlum ı̯anı̮ɣ nāŋk ānkwal nāŋki. ta talˈaχət pitˈi nāŋki. ānkwal titn̥ ı̯ȯχtəs. tȯu̯ at ɔ̄ńᵴi, sam at ɔ̄ńᵴi. χarni ᵴȯlˈsi sɔ̄u̯ ᵴēpnəl lēwatas. ta kiwərna saltəs. ta χāŋχi. nȯ̬ŋχ ta χāŋχi. χɔ̄sa χāŋχəs, watˈi χāŋχəs, wāɣtal pats̥. ńȯləŋ maχruı̯ sɔ̄u̯ sēpnəl lēwatas. tai kiwərna ᵴaltəs. ɔ̄s ta χāŋχi. pitˈi suntən kāte ı̯ȯχtŭŋkwe ı̯ēmtəs, lˈaŋkwi supe ᵴēpnəl lēwatas, taite kātəl pūwəste. akw kāəl pitˈi sunt pūwəste. ta porat simtal maı̯ttal kēr pȯrı̮ɣpan ti nēɣ͕lɒpas. tawe aluŋkwe. ūntwəs=lāı̯əm=imi=χili ań tawe lˈaŋkwi supètəl ta sāɣrɒpaste. ı̯ȯlalˈ miname mus nas sulˈɣɒtalas. pitˈi kiwərna ı̯uu̯=ūsuu̯las, uı̯riᵴiɣ ūnleı̮ɣ. tȯu̯ləŋ kārs̥ ńawramı̮ɣ. tau̯ lāwi: - nēn manrı̮ɣ nȯ̬ŋχ at lapliı̯in? akwate lāwi: - mēn manŭrəl lapimèn. mēn paltmēn tamlˈe ut ɔ̄ls, pitˈi pattat simtal maı̯ttal kēr pȯrı̮ɣpan, tai ɔ̄ls. mēn nȯ̬ŋχ=lapŭŋkwe patimèn, mēn tȯu̯lanamèn tau̯ supı̮ɣ puriı̯ane. mēn ań tȯna at lapimèn. ań ɔ̄s ti kȯs lapŭŋkwe patsɒmèn, ań naŋ kè at kè ı̯ȯχtɒsən mēn tȯu̯lanamèn ɔ̄s ti supı̮ɣ purnūwet. ań naŋ sunsen, mēn ti tı̮ɣlɒmlimèn. tau̯ lāwi - am sunseɣŭm, sɔ̄lˈ manər tŭɣlɒmliı̯in at ke tı̮ɣlamliı̯in, am ti lˈaŋkwi supeŭmtəl nēnan sas ᵴama sāɣriı̯aɣŭm. - mēn ti tı̮ɣlɒmlimēn, naŋ sunsen ta tı̮ɣlɒmlası̮ɣ. pitˈiŋ ı̯iwən mȯᵴ ala patrɒsı̮ɣ, ta palitna ta ı̯alsı̮ɣ. pitˈitèn tı̮ɣ=isɒpası̮ɣ. ta pȯrat lāweı̮ɣ: - naŋ, ūntwəs=lāı̯əm=imi=χili, naŋ tuı̯tχaten, pitˈi kiwərna. āᵴmèn ta ı̯uu̯. tȯu̯ləŋ kārs̥ tı̮ɣ=ı̯oχtəs, ı̯āŋk pȯrχɒŋ χum pȯ̭ŋk sɔ̄wènəl kȯnsı̮ɣtime tı̮ɣ ti ᵴēltŭmtawes. - mēn, - lāweı̮ɣ, - wası̮ɣ at tēɣ͕imèn. mēn lapsŭmèn. mēn ti χum pitˈinəl ı̯ȯla=wȯᵴkasilmèn. ı̯āŋk pȯrχɒŋ χum ı̯ȯla wȯᵴkasawes. ūntwəs=lāı̯əm=imi=χili nomsi: - am ērɣŭm ke ēlalˈa=ke minnūu̯, ti ı̯āŋk pȯrχɒŋ χum ı̯ȯla patne mātèt ul wȯs sakwalanūu̯. pȯ̭ŋke χȯtalˈ ɔ̄li, wȯs ı̯ɔ̄manti. ta porat pı̮ɣriᵴ lāwi, āɣı̣riᵴ lāwi: - ᵴāńmèn ta ı̯uu̯. tı̮ɣ=ı̯oχtəs, ı̯aŋk ńoplu sāχəŋ nē pȯ̭ŋk sɔ̄wènəl kȯnsı̮ɣ time tı̮ɣ ti laı̯wes. tēn lāweı̮ɣ: - mēn wası̮ɣ at teɣ͕imèn. mēn ı̯ȯla=ti wȯᵴkasi:mèn. ūntwəs=lāı̯əm imi χili nȯmsi: - am ērɣŭm ke ēlalˈa=ke minūu̯, am moı̯tŭm ke ēlalˈa=ke minnuu̯, ti nē ı̯ȯla=patne mātèt nēmatər ul wȯs sakwali. pȯ̭ŋke χȯtalˈ ɔ̄li, tuwle wȯs mini. ēkwa lāwi: - nēn, - lāwi, - māɣsəlèn mèn tɔ̄rŭm sutn̥ ti miwemèn; ı̯ȯmas χum, ı̯omas nē nēn paltèn tēne māɣəs, tɔ̄rŭm χɔ̄tɒl tȯtnemèn māɣəs, tɔ̄rŭm sutn̥ ti miwemèn - mēn wası̮ɣ ᵴar at tēɣimèn, - ńawrɒmı̮ɣ lāweı̮ɣ. - mēn, ta χurip χum at ke ı̯ȯχtəs, ti kem χuń ɔs tēnūwamen. ań wası̮ɣ ᵴar at tēɣimen. - nēn ta χumin χȯ̬t ɔ̄ńᵴilèn? - mēn ɔ̄ńᵴilamen. - nēn samən pattəlan. - ātˈi, mēn at pattəlamèn, nēn ērəŋ ı̯uu̯=tēɣlən. - mēn ta χurip nāı̯ χum ɔ̄tər χum, tai mēn. manrı̮ɣ tēɣlumèn? nēn χȯ̬t ɔ̄ńᵴilan, tı̮ɣ samən tȯtəlan. mèn tau̯ ı̯ȯte ɔ̄lŭŋkwe ulpəl χāsimèn. samən pats̥. ańiɣlawe, sipı̮ɣlawe. ńawramı̮ɣ sanèn ı̯ȯt tı̮ɣlɒmlası̮ɣ. - naŋki ı̯uwlˈe ɔ̄lne mān χȯ̬t ɔ̄li, tuu̯ minèn, - ɔ̄ı̯ka lāwi, - am ūntwəs=(āı̯əm=imi=χili āpı̮ɣkem palt ńɔ̄teɣŭm. matər kāt ı̯ārŭmn, matər laɣəl ı̯ārŭmn pati, am ńɔ̄teɣŭm. nan ań minèn. ta minasət. ɔ̄ı̯ka χulˈtəs. ɔ̄ı̯ka lāwi: - ūntwəs=lāı̯əm=imi=χili āpı̮ɣkwe, am ńarum χalŭmna ūnten. ta untəs. ākite ta tı̮ɣlɒmlas. ūs nupəl ta tȯtawe. ūs lˈapan ı̯oχtəsı̮ɣ. - minen ı̯uu̯. ı̯uu̯=ı̯ȯχteɣən, tȯχ lāwen: - am alasanŭm. ı̯uu̯=minɒs. kitı̮ɣlawe. - am, - lāwi, - alasanŭm. ɔ̄ı̯ka lāwi: - āɣim mı̮ɣlŭm. pūri wārnut tȯtən. ta mā tɔ̄rnŭm sāmt, lāu̯ltawe, simri, sȯrniŋ simri. tai tı̮ɣ=tȯten. tai ke tȯteɣən, āɣim mı̮ɣlŭm - am ı̯aleɣŭm. ta minɒs, ākite palt. ākite palt ı̯ȯχtəs. - āpı̮ɣkwe, χumlˈe? - tā mā tɔ̄rŭm sāmt, lau̯ltawe, sorniŋ simri ɔ̄li. tai tȯtuŋkwe ēri. - naŋ, āpı̮ɣkwe, am sisŭmna ūntən, am tiɣlɒmleɣŭm. ta ūntəs, ākite ta tı̮ɣlɒmlas. tȯtawe. ı̯āŋkəŋ ᵴārɒᵴna ı̯ȯχtəsı̮ɣ, ı̯ola=pȯı̯təsı̮ɣ. wit wɔ̄ŋχa palı̮ɣ sāɣrəstèn, ı̯ȯlalˈ=sunseı̮ɣ. χūlət ı̯ȯlən ı̯olaseɣət. akw mat ērt kāsew tı̮ɣ ti ı̯ȯχtəs. - mēnki pūwilamèn ta pūwəstèn. ı̯āŋk tarm nȯ̬ŋχ=χartəstèn. nȯ̬ŋχ=χartəstèn, kāsew polˈawe, lˈuńᵴi: - ta ı̯ańit ı̯ȯmɒs wāren, ānŭm taratelen. am saka pȯlsiŋ ɔ̄sŭm, am sȯrniŋ simri. am tawe tı̮ɣ=laplilum; nēn puwelen. witn̥ ta taratastèn. kāsew ta minɒs. mȯᵴ ı̯alɒsas, sȯrniŋ simri tı̮ɣ=wȯwəste. tiı̣t ı̯ȯlən ı̯alasimète, tȯu̯ləŋ. kārs̥ ɔ̄ı̯kan ta konı̮ɣtawes. ı̯āŋk tarm nȯ̬ŋχ=χartəstèn, tuwəl ākite lāwi: - χūlən pūwèln, am sisŭmna pinèln. naŋki ɔ̄s talen. minimèn. ākite ta tŭɣlɒmlas. ūs lˈapan ı̯ȯχtəsı̮ɣ, ākite χȯ̬t=tuı̯tχatas - ı̯uu̯=ı̯ȯχteɣən, ūsən, - lāwi, - tȯχ lāwen: - saka wāɣtal patsŭm, wası̮ɣ ı̯uu̯=tȯtŭŋkwe at wērmilŭm. lūu̯ kēren. ūsen ı̯ȯχtəs, lāwi - saka wāɣtal patsŭm, wası̮ɣ ı̯uu̯=tȯtŭŋkwe at wērmilŭm. lūu̯ kēren. - manaχ lūu̯? - χūrŭm lūu̯ kēren. χūrŭm lūu̯ ta kērwesət. ı̯uu̯ tū̬p ti χarteɣət. ı̯uu̯=χartəsanəl, ań ūsəŋ ɔ̄tər ɔ̄ı̯ka lāwi: - naŋ ı̯alèn, ta mā tɔ̄rŭm sāmt, lau̯tawe, sāt nēmatŭr ᵴiᵴki ɔ̄li. tai ke tȯteɣən, āɣim mı̮ɣlŭm. - am ı̯aleɣŭm ta minɒs. tȯu̯ləŋ kārs̥ ɔ̄ı̯ka palt ı̯ȯχtəs, ākite lāwi: - am ńarŭm χalŭmna ūntən. ta ūntəs. ākite ta tı̮ɣlɒmlas. ań sāt=nēmatŭr=ᵴiᵴki ɔ̄lne mān ı̯ȯχtəsı̮ɣ. wɔ̭̄rt ı̯ɔ̄mı̮ɣti. tȯu̯ləŋ kārs̥ ɔ̄ı̯ka lāwi: - am pūwilŭm. ta minɒs pūwəste, ᵴama alaste. āpɣe nupəl lāwi: - am ńarum χalŭmna ūntəs. ta ūntəs. ākite ta tı̮ɣlɒmlas. ūs lˈapan ı̯ȯχtəsı̮ɣ. - naŋ ı̯uu̯=minen. naŋ ı̯uu̯=ı̯alen, tȯχ lawən: “am saka wāɣtal patsŭm, tȯtuŋkwe at wērmilŭm. luwəl tȯtiluu̯.” tȯu̯ləŋ kārs̥ ta tuı̯χatas. ı̯uu̯=ı̯ȯχtəs, lāwi: - am saka wāɣtal patsŭm, tȯtuŋkwe at wērmilŭm. lūwəl tȯtiluu̯. - manaχ lūu̯ ēri? - χūrŭm lūu̯ ēri. χūrŭm lūu̯ kērwesət, ta minaseət. χūrŭm tuı̯t mus taltŭwes, ı̯uu̯ ta tȯtwes. - ı̯a ti, - ɔ̄ı̯ka lāwi, - āɣim ti mı̮ɣlŭm. ūntwəs=lāı̯əm=imi=χili nȯmsi: “am sar ākim palt ı̯aleɣŭm, ɔ̄s ı̯ȯmɒs ūlŭm wārŭŋkwe.” ta minɒs ānkite palt ı̯ȯχtəs. ākite lāwi: - am χūrŭm χȯᵴat tȯu̯lŭm, āpı̮ɣkwe, tı̮ɣ tȯtèln. mā=χàr ɔ̄ı̯ka palt ɔ̄leɣət. am ti ūnlŭp ı̯alpəŋ mā, taı̯anum ke ɔ̄lūwət, ta kem ı̯ɔ̄rı̮ɣ ı̯ēmtnūwŭm, ti ūnlŭp ı̯alpəŋ mā am ńūu̯sanem mus mot palètəl ı̯ɔ̄ŋχūu̯! naŋ minən, āpı̮ɣkwe, mā=χàr ɔ̄ı̯ka tau̯ χūrŭm āńt tȯwipe am ɔ̄ńᵴeɣŭm. pēs pȯrat χɔ̄ntlasmèn, am χūrŭm χȯᵴat tȯu̯lŭm tau̯ manŭmtaste; tau̯ χūrŭm ānt. tȯwipe am ɔ̄ńᵴiı̯anŭm. naŋ taim ı̯uu̯, āpı̮ɣkwe tȯten. tuwəl ta minɒs. akw mat isŭm witŭp ᵴārɒsna ı̯ȯχtəs. mā=χàr ɔ̄ı̯ka isŭm witŭp ᵴārɒs watat unli. χūrŭm āńt tȯwipe ı̯uu̯=tȯtwèsət, tuu̯=χanlawèst. tuwəl mā=χàr ɔ̄ı̯ka lāwi: - ɔ̄s χūrŭm āńt tȯwipŭm pȯr nētna wȯı̯wèsət. pȯr nēt sāt tulˈa ɔ̄u̯l am ɔ̄ńᵴilŭm. naŋ, āpı̮ɣkwe, ı̯alen, ı̯uu̯=tȯtèln. tau̯ minɒs. pȯr nēt sāt tulˈa ɔ̄u̯l ı̯uu̯ tȯtəste. mā=χàr ɔ̄ı̯ka χūrŭm āńt tȯwip ı̯uu̯=wȯwsane pȯr nēt sāt tulˈa ɔ̄u̯l misane, tuwəl mā=χàr ɔ̄ı̯ka χūrŭm āńt tȯwip ı̯uu̯=wȯwsane. tȯtsane, tuu̯=χanlɒsane. - ı̯a ta ti, āpı̮ɣkwe, - mā=χàr ɔ̄ı̯ka lāwi, - ań ta kem ti ı̯ɔ̄rŭɣ ı̯ēmtəsum, ti nūwŭmtanūwŭm=ke, ı̯alpəŋ mā mȯt palètəl tȯχaləŋ ı̯ɔ̄ŋχtanūwlŭm. χūrŭm χȯᵴat tȯu̯ləl maı̯wəs. mā=χàr ɔ̄ı̯ka pɔ̄χɒt kȯl ūnli. ta kiwərt ulɒm χani. akw ēkwa tȯt ɔ̄li. ūntwəs=lāı̯əm=imi=χili ulɒm tūlmɒntaŋkwe worati. ulɒm urne ēkwa lāwi: - ūntwəs=lāı̯əm=imi=χili, ti ulɒm naŋən wiŋkwe aman χȯ̬t=lˈulˈi! - ātˈi, - lāwi, am wı̮ɣlŭm. - naŋ, - lāwi, - ul kos wı̮ɣlən, am naŋən alilŭm. - ātˈi, anum at alilən. am χuń naŋ taran ᵴalteɣŭm, naŋ at wāɣlən. kēnte samı̮ɣ pasən lakw tɒste, ı̯uu̯=ᵴaltəs. wiste. kȯna=minɒs. ta mini. akw mat ērt ta ı̯inète suiti. - naŋ sar, - lāwi, - minen, am naŋən ı̯oχtilŭm. ānŭm ul kos alilən, am naŋən isχȯrumtəl alilum! akw mat ta ı̯ȯχtŭwes. ūntwəs=lāı̯əm=imi=χili ēkwate alaste, ɔ̄s ta mini. akw mat ērt χūntəli, ɔ̄s ta ı̯inète suiti. ı̯inète suiti, ta ı̯ȯχtŭwes. ań ulamane χȯ̬t=ńarŭmtawèsət, tuwəl takwi āχw tası̮ɣ ȯ̬umlɒs. tuwəl mȯnsi: “ē, ań sētɒp ᵴaχəl tusəŋ ākim tŭɣ wos ı̯ȯχtənūu̯!” ta porat suu̯ ı̯uu̯ ɔ̄wəln āχwtɒs ta puu̯tamawes. ta sakwalɒs. āki= tēntəl akwı̯ȯt ta mineı̮ɣ. χɔ̄sa minɒsı̮ɣ, watˈi minɒsı̮ɣ, tȯu̯ləŋ kārs̥ ɔ̄ı̯ka palt ta ı̯ȯχtəsı̮ɣ. χūrŭm χȯᵴat tȯu̯l maı̯wèsət; tuu̯ ta χanlasane. ti ı̯ȯmɒs ū̬lŭm wārsı̮ɣ, ta minɒs. ūsen ı̯ȯχtəs. pūri ta tēŋkwe patsət. naməŋ sāt tēsət, tuwəl nēte tau̯ napəle ta maı̯wes. kȯna=kwals̥. tolaχ pɔ̭̄sne tɔ̄r lēwɒtas. ēkwate ɔ̄s kȯna=kwals̥. polaχ pɔ̭̄sne tɔ̄r kiwərna ēkwate ta pērŭɣtaste. ᵴēpen māɣəste, tuwəl ı̯uu̯ ta mini. iuu̯=ı̯ȯχtəs, ākwe palt. ākwe akw ulˈa sultme arı̮ɣtam ta kem ta matŭm. ań ta ɔ̄leɣət, ań ta ᵴuńeɣət.