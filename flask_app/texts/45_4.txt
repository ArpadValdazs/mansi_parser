Kaltaꞩ ērı̮ɣ. asnəl kastawə ɔ̄lne māte tūr wāta. akw titnəl tēlum sāt χāl' sāt χāl' titēt. an'təŋ uj jirı̮ŋ kan, tɔχəŋ uj jirı̮ŋ kan tɔt ta ɔn'ꞩi. an'təŋ uj jirəŋ kane pɔ̄χat, liliŋ sȯrni ɔu̯maŋ kol kiwrēt, wowta jarmak ꞩun'iŋ pit'i kiwrēt, wowta nuj ꞩun'iŋ pit'i kiwrēt unli. tɔχ unlimate χɔtal' ɔ̄lne najiŋ sāt sam χūri ɔu̯laχ saɣlam pall χū̮ntalali. χotal' ɔ̄lne najiŋ sāt sam χūri saŋki saɣlam pall χū̮ntalali. tɔχ ɔ̄limate sawəŋ saχip sau̯ kȯn'arēn pojkawe, l'un'ꞩawe. χūru̮m urpa sorniŋ jiw̯ nɔtəŋ āɣi sāt ꞩorχəl ꞩorχəlti, nɔtəŋ pı̮̄ɣ sāt ꞩorχəl ꞩorχəlti. wowta jarmak ꞩan'iŋ pit'itenəl kwāli, liliŋ sorni ɔu̯maŋ kol sāmēn jōmi. sāt tuu̯manu̮p sorniŋ laraꞩ at tul'ap tul'aŋ kātəl pūnsite. sorniŋ kemplip jalpiŋ tāɣle n'ɔχsaŋ waŋən num palən χō̇ptite. neı̮ɣlan χɔtal sorniŋ sāɣe num paln lomtəŋ kērpa jomas tɔr pini. at tul'ap tul'aŋ laɣəl ması̯aɣe, sorniŋ amnap kit n'āra ması̯aɣe. liliŋ sorniŋ ɔu̯mɒŋ kol koni paln kwāli, sāt luu̯ ꞩaltum koln jōmi. pēꞩe-ke χansaŋ uj puw̯i, n'arme-ke χansaŋ uj puwi. liliŋ sorni ɔu̯maŋ kȯl awin wantite, sȯrniŋ lȱspa lō̇səŋ ꞩermatəl pinite. sisiŋ uj num paln etpɔs χansaŋ jalpiŋ īnar sisiŋ uj sisn̥ tāramti. χɔ̄tal χansaŋ jalpəŋ īnar sisiŋ uj sisn̥ nȯrti. sisiŋ uj sisn̥ isi, sorniŋ lunt jomas χuril isi. at tul'ap tulɒŋ kātəl pūwi, sȯrniŋ lȯspa jalpiŋ ꞩērmat puwi. akw pal ɔ̄lne at tul'ap tul'ɒŋ kātəl pūwi, sāt urpɒ jalipŋ χɔ̄mꞩi puwi. peꞩe pal-ke χansaŋ uj, n'arme pal-ke χansaŋ uj sāt urpɒ jalpiŋ χɔ̄msɒl ɔχtuptite. minne tul l'ulitn̥ laplawə, χajtne tul l'ulitn̥ laplawə. ti māt tou̯ləŋ sāt untum kol wormaltawəs, lāɣləŋ sāt untum kol wormaltawəs. laɣləŋ sāt untum kol sisn̥ peꞩe pal χansaŋ uj tuu̯ rɔtmaltite. tou̯ləŋ sāt unttum kȯln juu̯ ꞩalti. sāwəŋ saχəp sau̯ kon'arēn sāwəŋ l'un'ꞩəl l'un'ꞩawe. sawəŋ n'arap sau̯ kon'arēn sawəŋ pojkəl pojkawə. ēte l'un'ꞩawe, χɔ̄tale l'un'ꞩawe. nottal χum ke ɔ̄ls, notəl l'āɣite. nottal nē ke ɔ̄ls, notəl χūl'ite. woruj sɔ̄ttal χum ke ɔ̄ls, sɔ̄təl l'āɣite. wit χul sɔ̄ttal χum ke ɔ̄ls, wit χul sɔ̄təl χul'ite. sawəŋ saχəp sau̯ kon'arēn an'iɣlawə, sipɣawə. sawəŋ n'ārap saw konarēn an'iɣlawə, sipɣawə. laweɣt: jisəŋ āɣi, kètne kaltaꞩ ꞩan'uu̯ jɔχtalasən, maltip wɔ̄t rēɣel jɔχtalasən. manawn jisəŋ āɣi rēı̮ɣ wosχūl'sən, jisəŋ pı̮ɣ rēı̮ɣ wos χūl'sən. kolkann jɔ̄χne sāt ꞩas jɔ̄nχi, tou̯ləŋ sāt ꞩaltu̮m kolnəl kon kwāli. pēꞩe pal χansaŋ uj sisn̥ tāli, n'arme pal χansaŋ uj sisn̥ tāli. sāt urpɒ jalpiŋ χɔmꞩal roχtuptite minne tul χalen laplawə, χajtne tul χalen laplawə. wȯjkan witup tepən ās kȯt'l̥'t, sorniŋ witup jalpiŋ tūr wātat akw titnəl tēlum sorniŋ sāt χāl' pɔχet liliŋ sorni ɔu̯maŋ kȯln ꞩāltite. wowtn jarmak ꞩuńiŋ pit'in ūnti, wowtn nuj ꞩuniŋ pit'in ūnti. sāt urpɒ jalpəŋ jiu̯ notəŋ āɣi sāt ꞩɔrχəl ꞩɔrχəlti. χɔt urpɒ jalpəŋ jiu̯ notəŋ pı̮ɣ sāt ꞩɔrχəl sɔrχəlti.