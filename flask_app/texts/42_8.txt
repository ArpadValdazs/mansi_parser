Hurьm hum oleɧt. Hurьm hum vorna minasьt. Pusьn hurьm jeɧpьɧin̩ꞩ - apꞩinꞩ oleɧt. Vorna johtesьt, vorajan manьlna johtesьt. ul̩a paltuŋkve patsьt, ꞩeraŋkanel pusьn josimьt. apꞩijaɧe laveьɧ: - Jeɧpьɧ naŋ jivna noŋh haŋhsen, hot ul̩a vek naŋki Jeɧpьɧen noŋh ta hoŋhьs, sunsi, akv mat n̩ar kotil̩t ul̩a naŋki. Jola vaɧlas, lavi - n̩ar kotil̩t ul̩a naŋki. Tuv ta minas. apꞩijaɧe kolent jun hul̩tsьɧ. Ta minas. Tuv johtьs, tusьŋ ojka paltьɧlahti. - akim ojka, anum ul̩a majen. - mojten, mьɧlum. - at haseɧum - erjen - at haseɧum. - sis tanьn majeln tont mьɧlum. - aɧmьŋ. - āti am nujilum, aɧmьŋ at on̩ꞩi. ojka kvalapas, hum puvumtaves sis tane ta nujumtaves juvle puvaralim ta mini. (akvaьɧ jola pati). kitjaɧe palt johtьs, kitjaɧe laveьɧ - Humle jemtsьn? - aɧmьl jemtsum. Kitjaɧēn juv ta totves, juv hul̩ves. kotjaɧe teŋki ten ta minasьɧ. Vorna johtesьɧ, ul̩a paltuŋkve patsьɧ. ul̩aten josime. Ta kos pelamteьɧ, at pelamli. Janjiɧ olne humite lavi: - am jivna noŋh haŋhseɧum hot vek ul̩a naŋki. noŋh haŋhьs, sunsi, akv mat, n̩ar kotil̩t ul̩a naŋki. Jol vaɧlьs lavi: -n̩ar kotil̩t ul̩a naŋki am tuv jaleɧum, naŋ hul̩tsen. Ta minas. Tuv johtьs, akv ojka paltьɧlahti. - akim ojka anumna ul̩a majen. - Retьŋ sat potьr potьrten, tont mьɧlum at haseɧum. - erjen - erjuŋkve at haseɧum. - Mojten at haseɧum. - sis tān majeln - aɧmьŋ - am nujilum, aɧm at on̩ꞩi. ojka kvalapas, puvumtaves, sis tāne nujumtaves, ul̩al majves, povaralim ta mini. Hosa minas, vati minas (akv mat ert sunsi) apꞩite palt ta johtьs. apꞩite lavi - Humle jemtsьn? - aɧmьl jemtsum. apꞩiten juv ta totves. Juv johtalasьɧ juv hul̩ves; apꞩite takkete ta minas. Tuv johtьs, vorajan maten. ul̩a paltuŋkve patьs. ul̩ate josime. Ta kos pelamti, at pelamli. Jinva noŋh haŋhьs, sunsi nar kotil̩t ula naŋki. - sar am tuv jaleɧum. Tuv minas, ojka paltьɧlahti. - akim ojka anumna ul̩a majen - Mojten - at haseɧum - erjen - at haseɧum sis tān majen, - ati, am akv mojt on̩ꞩeɧum. amki mojtum - ja mojteln - mojtilum. Ta oleɧum. Akv-mat-ert l̩omuj nejlas. Ta aliꞩleɧum, ta olasum, ta olasum, akv mat ert palum nejlas. Ta alasum tā alasum palum ta holas. man̩ uj nejlas. man̩ uj alasum, alasum, man̩ uj ta holas. Ta savit palme, l̩omuje menuje alasum, hotal̩ totjanum. Huntmьsanum. Torum palt noŋh ta minasum. Torum palt johtesum. lom akv l̩omuj akv man̩ uj mьɧaɧum, luvьɧ pal̩ьɧ vьɧaɧum. Palum mьɧlum, saljiɧ-misьɧ vьɧaɧum. Ta savit uj-hul ta selsum, ta savit ta selsum akv ovьl nupьl mineɧu, torum akv pale joln poniɧtave. Jola totne piꞩum atim. jola lьɧanum, pusьn ꞩama patьɧleɧt. nomꞩeɧum amki joln os at johteɧum. Ti savit ujum pusьn olasanum. Ta uj sovanum[tьl] kvaljiɧ silsanum. akvan oltjalasanum {связал, соединил} kvalьɧ akv onle torumna neɧislum, kvalьɧ akv onlьl hanьl pattanьl neьɧhtasum. Joln ta taratahteɧum. Torumna akv ti palit, mān akv ti palit Torumьɧ maьɧ halna johtesum kvalьɧ tuv ta ojumatьs akv onle jola at johtьs. ali vot ke vari, jaŋkьŋ ꞩaraꞩ pattan almavem, lui vot ke vari, mortim mān almavem. Toh hosjimem, kvalьɧ akv matert ta tolmatas. as vatan hanьl patta pasna, as vata vaꞩlahna hanьl patta pasna jola nopsum noŋh at vermhateɧum. akv mat ert tujaɧ jemtьs. vasьt johtesьt, kirtьh akva am puŋkumna piti vars. akv [ta jalas, jalas akv] nakt ta jalasas, [jalasas], johtьs. akv muŋi pititen pinas. os ta minas. os ti johtьs. os akv muŋi pinas, os ta minas. os johtьs, os akv muŋi pinas. akvaьɧ pinas kithujpaln muŋi. akv nakt. kirtьh ekva hotal̩ minas, ohsar ojka johtьs. akv muŋi ti tulmantas ta minas (ertun jaɧpьɧe sistane) os johtьs ohsar ojka. akv muŋi os tulmantas. nomseɧum manurьl am an̩ puvnuvlum. Hurmintьɧ as ti johtьs. Leɧenьl ta konsьɧtaslum. ohsar ta kvalapas. ohsar nirasime mus sans puŋk pasna noŋh nirsasvesum. noŋh hartvesum hasumtavesum. ohsar leɧe supьɧ tolmatas. leɧe tal ohsar {vorna} an̩ ta sulinti. noŋh kvalsum surum mān, vatan paɧ jomsum. ohsar leɧum sunsьɧlilum. ohsar leɧe joli palt man̩ hurьh sovkve. Hurьɧ sunte palьɧ pestaslum Hurьɧ johtlilum, aꞩum arьntaŋ nepakьt tot hontsum, opam arьntaŋ nepakьt tot hontsum, aꞩ ojam arьntaŋ nepakьt tot hontsum, ꞩaꞩ ekvam arьŋtaŋ nepakьt tot hontsum, an̩ ekvam arьntaŋ tot hontsum nomseɧum hurьɧ patit os manьr oli. Hurьɧ patta os sunsuŋkve pateslum, jeɧpьɧaɧum sis tanьɧ tot hujeьɧ! Ta porat tusenьl konsьɧtaste, ꞩama ta ratlьɧtaste, ojka ta alaste. Jeɧpьɧaɧe sis tānьɧ almajasaɧe, juv ta hajtьs. Jeɧpьɧaɧe palt juv ta johtьs Jeɧpьɧaɧe nupьl lavi. - nenan aɧmьl varum ojkan am an̩ alaslum. am sis tanum nujuŋkve at ta vermum. Jeɧpьɧaɧe sis tanьɧ lejmatsaɧe, polhьl sal̩amasaɧe sisanen hanujaptesaɧe. Tuv ta pusmuvpasьɧ. an̩ ta oleɧt, an̩ ta ꞩuneɧt.