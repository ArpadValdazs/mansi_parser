tēk ɔ̄tər kastən ērı̮ɣ. sɔrniŋ witu̮p jalpəŋ χul'u̮m wȯjkan witu̮p tēpəŋ āsnəl kwāli. sɔrniŋ witu̮p jalpəŋ χul'u̮m tɔl'aχt liliŋ sɔrni ɔu̯maŋ kȯl. liliŋ sɔrni ɔu̯mɒŋ kȯl kiwərt sipe jāktən sari ū̮lu̮m χuji. wowta jārmak ꞩun'iŋ pit'i kiwərt, wowta nuj ꞩun'iŋ pit'i kiwərt tɔχ χujimate. χuri sāŋki saɣlam pal'l χū̮ntɒmlite, χuri ɔu̯laχ saɣlam pal'l χū̮ntɒmlite. χɔtti najiŋ māt sawəŋ sāχip saw kȯn'aranēn pȯkəne suı̯ti. χɔtti najiŋ māt sawəŋ n'arap saw̯ kȯn'aranēn pȯkəne suı̯te. āɣi kasəŋ kȯl wormaltima, piɣ sasəŋ kȯl wormaltima. āɣi kasəŋ kȯln pȯjkawə, pı̮ɣ kasəŋ kȯln pojkawə. liliŋ sɔrni ɔu̯mɒŋ kȯl sāmēn jōmi, liliŋ sɔrni ɔu̯mɒŋ tāɣle wı̮̄ɣ. n'ɔχsɒŋ waŋən num paln χȱptite, ujɒŋ waŋən num paln māsite. sɔrni ɔu̯mɒŋ kēnte pini, at tul'ɒp tul'ɒŋ laɣəln masi. χār kɔt kit n'āra, uj kɔt kit n'āra. liliŋ sɔrni ɔu̯mɒŋ kȯl sisēn jōmi, liliŋ wȯntər kit jɔsa māsi. sɔrniŋ witu̮p jalpiŋ χul'um ɔwe χuml'e mini, waɣltite. wȯjkan witu̮p tēpəŋ āsn pati. wȯjkan witu̮p tēpəŋ ās ɔwe χuml'e mini tɔχ waɣltite. sēml witu̮p tēpəŋ taɣltn pati, sēml witup tēpəŋ taɣt ɔwe χȯtəl jūu̯ ta χāχtite. wȯjkan witu̮p tepɒŋ sakwn pāti, wȯjkan witu̮p χulɒŋ sakwn pāti. wȯjkan witu̮p χulɒŋ sakw ɔu̯e χotəl juu̯ tuwl'e ta χāχtite. nule χotəl juu̯ ta χāχtite. āɣiŋ pāu̯l sau̯ χū̮l'ti, pı̮ɣiŋ pāu̯l sau̯ χū̮l'ti. tēpəŋ sakw kȯtl̥'t, χulɒŋ sakw kȯtl̥'t. n'urum uj ūntum kȯl tɔt χɔ̄nti. kȯnsəŋ uj ūntum kȯl tɔ χɔ̄nti. tou̯ləŋ sāt sau̯ atχatam, lāɣləŋ sāt sau̯ atχatam. liliŋ wȯntər kit jɔsaɣe āŋχwiı̯aɣe. n'urum uj ūntum kȯln juu̯ ꞩālti, kȯnsəŋ uj ūntum kȯln ꞩalti. χɔtal jɔ̄χne sāt sȯs jɔ̄nχi, n'urum uj ūntum kȯlnəl kon kwāli, kȯnsəŋ uj ūntum kȯlnəl kon kwāli. sisəŋ kȯl sisen jɔ̄mi, liliŋ wȯntər kit jɔsa masi. χajtne tul χaln laplawe, minne tul χaln laplawə. wȯjkan witup tēpən āsn pāti, wojkan witup tēpən ās χul'ti. sɔrniŋ witu̮p jalpəŋ χul'uumn pāti, liliŋ sɔrni ɔu̯mɒŋ kȯln jɔχti, liliŋ sɔrni ɔu̯mɒŋ koln ꞩālti. wȯwta jarmak ꞩun'iŋ pitin ūnti, wȯwta nuj ꞩun'iŋ pitin ūnti.