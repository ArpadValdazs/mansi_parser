Vat hum unlin paul. ekvaьɧ ojkaьɧ oleьɧ. Saka nysaьɧ. Tenut at honteьɧ. Mahmanel saka ꞩolьŋьt. Tenut vovvuŋkve jalanteɧt. Kitah hurmah n̩an̩ siramьl mi̊veьɧ. Akv man ꞩos teɧьɧ, ta holi. Te tal ta oleьɧ. Akv mat ert usuŋkve jemtsьɧ. Ojka lavi - Meŋki, lavi, pьriꞩamen tetal ūsi. Simanamen ꞩarɧeɧt. Meŋki - lavi alilamen? Akv ert ojka lavi - Am saɧrapum vьɧlum. Saɧrape vis ta minas. hottal̩n. Ta jalāsi. Akv ert johtьs pupьɧane vis kon ta totsane, juv johtьs janьɧ āūhtas pot viste ta kona minas. Tuvl os johtьs Ekvate nupьl lavi - pьɧriꞩь́n kvalɧeln neɧeln. Ekvaten ta neɧves. Kona ta totaste. Kon sas ta minasьɧ. Ul̩a patsьɧjrhatnemān. Ulamanen noŋh taɧatasanen. Pьɧriꞩen tuvle l̩al̩t ta tuꞩtesten. Puŋk ta pineьɧ. Astesьɧ. Ojkate lavi, ekvate nupьl - Kvalɧe puveln, naŋ. Saɧrape vi̊s, pьɧriꞩe jūni̊ɧtane maɧьs Saɧrap sis pal nupьl totipa- kēte, jaŋk porhaŋ humna tuv konsi̊ɧtaves. Tuvle aŋkvatas J.Phum lavi: - naŋ ul aleln! Pupɧan vos aleɧt. Meŋki mini men. Ojka lavi - Am at taleɧum. J.P.H lavi - Naŋ talen sunne. Sun patta oulna l̩ul̩en. Tuvl l̩ulis laɧlaɧe tuv hanujassьɧ Kataɧen lavi sun ꞩaŋkna konsi̊ɧteɧьn. Konsi̊ɧtasaɧe, tuv hanujassьɧ. Ta minmьɧtasьɧ Hottal̩ ta totave. Akv mat ert, kolna jorn kolna neɧlasьɧ tuv ta minasьɧ. Juv johtesьɧ jol l̩ul̩sьɧ, juv ꞩaltьsьɧ. J.PH. lavi totam humite nupьl: - Ti ulaman hot aŋhvven pusen ta aŋhvvsane. Mot ulamьl mashatas. Tētal ta minasьɧ. J.PH. sun pattan l̩ulmьɧtьs, laɧlaɧe tuv hanujasьɧ. Noŋhal̩na ta totave Akv mat ert noŋh-ti-johtesьɧ. J.P.H. lavi juv ꞩaltimen. Akv hum kol kant joralahti. Toh lavi ta hum nupьl: - Puŋk pinen Ta juji kol-nakta hurum hum nepak hanseɧt. Am toh mineɧum Ta pohan unteɧum. Naŋ toh kol kant joralahtan hum nupьl puŋk pinen, māna hujim. JP.H. an̩ ta mot hum nupьl lavi: - Ta haniꞩtavs, JPH. lavi - Kolkant joralahten hum pasan tarmьl vina suli unli. Akv saran̩t sup unli os. Paɧle jomi vina ꞩarka ajali, sar hasmьti n̩olnьl tuvl os nalval̩ jomi, joralahti - Naŋ lavi puŋk pinen tau l̩al̩te. Akvaьɧ, lavi, hurьm ꞩos toh jomi naŋ akvaьɧ puŋk pinen. Tuvьl ta ꞩaltsьɧ. Akv humite juji kol nakna minas, hurьm hum, nepak hasne pasan oulna tuv ta untьs. Akv humite jorьŋ hum nupьl puŋk ta pini. Jorьŋ hum nalval̩ avi sunt nupьl jomi. Ta nysa hum ta jorьŋ hum nupьl akvaьɧ ta puŋk pini. Mān huji Jorьŋ hum paɧle jomьs pasane palt. Vina ꞩarka ajalas, n̩olnьl sar hasmьɧtas. Tuvьl os nalval̩ ta jomi. Ta nysa hum akvaьɧ puŋk ta pini, man huji. Ta jorьŋ hum os paɧle ta jomьs, kitьntьɧ. Vina ꞩarka ajalas, n̩olnьl sar hasmьɧtas, os ta nalval̩ jomi Nysa hum akvaьɧ puŋk ta pini. Jorьŋ hum paɧle jomi. Jomьs juji kol nak nupьl lavi: - Ti pьɧьn aman akvaьɧ ti ꞩiretьl ta oli? aman os olne kemьl laven. Aman os akv ti ꞩiretьl vos oli? Vina ꞩarka ajalas, sar hasmьɧtas. Os tau nupьle jomi Tau kolkan man hujim puŋk ta pini. J.H. os paɧle os jomi. Juji kol nak nupьl lavi - Kon̩arьn kit hum ꞩosьɧ ta jemtas. Aman akvaьɧ ti ꞩiretьl vos oli? aman moꞩ tenut tene kemьl vavilьn? Tuv os vina ꞩarka ajalas, n̩olnьl sar hasmьɧtas Os tau nupьle joralahtim jomi. Tau os puŋk ta pini. Paɧle jomьs. Hurmintьɧ juji kol nak nupьl lavi - Tenut tene kemьl lavilьn, aman os ti ꞩiretьl vos oli? Hurьm hum ꞩosьɧ ti jemtьs. Jun akv hum suiti. Naŋ naŋki tā hotum varilьn. J.H. nepak hasmьɧtas, hurьm hansa tou ꞩurtmil hasmьɧtas, jaŋk porhaŋ humite ta kvalapas, kona ta minasьɧ. Akv ta mātēn ta minasьɧ. Jola johtesьɧ takv ulamanetьl mashatas. Salit juv posves. Taklьŋ punpa salil majves, sun hasil supьl majves. Salite ta neɧeste. J.P.H. lavi - Ti salin juv totilьn. Ekvan ul̩jiv totne l̩oŋh patitna tuv tarateln. Salin tarateɧьn nomsahtuŋkve pateɧьn. Nomseɧьn tah - am manrьɧ tarataslum,naŋki laveɧьn am manrьɧ tarataslum. Ꞩama ke alaslum tavetьl moꞩ os olnuvum. naŋ nomsahteɧьn taratilen juv minen, jola hujen holitan salim kinsuŋkve minuŋkve pateɧьn, kvalьɧ supen jot vajeln. Tuvьl ta minmьɧtas jov johtьs. Kitɧaɧe iŋ oleьɧ liliŋ taɧьl. salite tarataŋkve ekvate ul̩ jiv totne l̩oŋh pattan totaste. Tarataŋkve kysite. Ti hal at taratite ti nal nomsi aman taratilum tuvьl ta tarataste. Juv ta mini. Lunꞩim. Juv johtьs ta hujasьt. Holitan kvalsьt sali kinsuŋkve ta minas. Sali taratam maten johtьs ta kem sav sali olum. Sali l̩oŋhe at hontite. Aman hotal̩n salite minas. Ti hal l̩un̩ꞩi. Mahmane nupьl nomsi Toh salijanel, ulpьl tьɧ taratasьt. An̩ taj hotal vьɧlum. Tot jomьɧtimete hurum jaŋk hopt neɧlapasьt tau palte tьɧ ti juvьt. Sarten minam jaŋk hopt sьpluvna, tuv ta konsьɧtahtas kvalɧetьl neɧeste. Juv vantasane pusen hurьm hopt jirhatne maten totsane tuv ta neɧsane. Kitɧaɧe vovs, ta minasьt jirhatne māneln. Salijanel alasьt. Purlahtasьt. Hujasьt Holitan kvalsьt. Pьɧriꞩe nupьl lavi: - Mol hotal totьɧlim mānt majim salijanamen kinsēn. Sali kinsuŋkve minas ta kem sav sali. Sali ꞩarki muvьltaste Kitah satkem sali hontas An̩ Pьɧriꞩ ꞩolьŋьɧ jemtьs. Vat hum unlan paul tarmьl. An̩ ꞩolьŋ mahmane n̩ysaьɧ jemtesьt laveɧt - Ti hum aman hotal tulmantam salijane, maŋki jalev ta jorn kol palt. Tuvle minasьt. Laveɧt: - Ta hum aman hotьl tulmantam salijane? Jorn kolt olne hum lavi: - Taj takvi poŋe. Tuvьl juv ta minasьt. Juv minasьt ta kem ti nysaɧ jemtsьt. Tenut tal patsьt. Nysa ekvaьɧ ojkaьɧ palt n̩an̩ vovuŋkve jalanteɧt. Nysa ekvaьɧ ojkaьɧ ꞩolьŋьɧ pьɧen jemtьs, molal Hoti humna n̩an̩il majlave ta hum n̩an̩i̊l mьɧte. Hoti humna n̩an̩i̊l at majlave ta hum tau os at mьɧte. Mahmane n̩an̩ roŋhuŋkve patsьt. Ta ꞩiranel ta oleɧt. Nysa ekvaьɧ ojkaьɧ pьɧriꞩ tau ꞩolьŋьɧ jemtьs an̩ ta oleɧt, an̩ ta ꞩun̩eɧt.