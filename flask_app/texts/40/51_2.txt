Ali ńaltɒŋ ȯln āni. Pulŋau̯t ta palt ı̯ɔ̄rnət ɔlèɣt. χul alne māt sāli tal ɔ̄lèɣt. tuı̯ian t'a tɔ̄lɣèɣt, nēmatər tɔ̄rəŋ at alèɣt. aleɣt kos mȯsa tūp tēne sawit aleɣt. akw tuu̯. toχ ɔ̄lnènəl χalt tɔ̄lı̮ɣ rēpı̮ɣtasət, paı̮ɣ ı̯ɔ̄ŋχtsasanəl, χartsət wası̮ɣ at wērmeɣt. tau̯, manurəl, nōmseɣt tarwitəŋ? paluw kos sunsiɣlaŋkwe patsət, χāpəl, - tɔ̄lı̮ɣ tāɣla χul! tuu̯l laweɣt, mań tɔ̄lı̮ɣ, kiwrenəl χūl pāɣ wı̮ɣuw. χūl mȯssal paɣ χartsanəl, paɣ tosam man ta ateɣt. sir sir χul tot ɔ̄li! laꞩal laꞩal tuu̯ paɣ χartsət. at ı̯anı̮ɣ sāt pɔt paɣ ta ı̯ɔ̄ŋχtasət! laweɣt: - ı̯u urtew - a - manare urtew? manakem wermeɣən tii wȯı̯en! tuwəl witəl kos lou̯tawès, sunseɣt ɔ̄ln āni. tuwl ɔ̄s χɔt taml'e ānit χɔ̄ntwes. saka saw χūl χalt, sunseɣt, ȯln āni. mȯꞩ rukətnūu̯ χanime. tuu̯l lā weɣt - χotı̯utn ēri, wos wiwe. aku χum lāwi ánum at ēri, mot χum lāwi ánum at ēri. tuu̯l aku̯ χum lāwi - am wı̮ɣum. wı̮ɣŭm, kȯlŭmn ı̯uu̯ tūlilŭm. ı̯uu̯ ı̯als, tɔ̄r lomt totəs. sām mańsiŋ tɔ̄r arsinəl tuu̯ neχsalaste, ı̯uu̯ tūləste, muln kȯl au̯lan ta nēɣəste. tau̯ tulme χurmit χōtal, takwi āɣməl ı̯ēmtəs. χūrŭm χɔtɒl ɔ̄ls, tuwəl āɣməl ı̯ēmtmè χūrmit χɔ̄tɒl sȯrum ta pats. sȯrumpatne porat tau̯ ńawamene, ēkwate nupəl lāws - am sōrumna - ke pateɣŭm, ti āni mot kȯln wos totawe. sɔ̄l', ta χɔ̄tɒl lāws, ētimɒs, sorumn ta pats. tau̯ sorŭmpats, ɔ̄ln āni wȯı̯wès. mot ı̯ɔ̄ru kȯln ta tūlwès. ɔ̄s akw ta sirəl kȯl anlan tuu̯ nēı̮ɣwès. ta χum ꞩɔ̄pitame χɔ̄tɒl, mot kōlt. χɔ̄ti kȯln totwès, χumāɣməl ı̯ēmtəs. āɣməl ı̯ēmtəs. āɣməl ı̯ēmtme χūrmit χɔ̄tɒl, sōrumn ɔ̄s ta pats. ta χum sorumpats, āni wisanəl ɔ̄s χūrmit kȯln totwès. χurmit kȯln. tūlwes, ɔs kȯl aulan mulɣa nēı̮ɣwès. mulɣa neı̮ɣwes, tuwl ta kȯlt ɔ̄lne χum ɔ̄s āɣməl ı̯ēmtəs, ɔ̄s āɣməl ı̯ēmtme χurmit χɔ̄tɒl ta sȯrumpats. tuwəl laweɣt. - χuml'e wası̮ɣ ɔńꞩew? ɔ̄ńꞩuŋkwe aman at rɔ̄wi? tuwəl ta ꞩirəl sāt kȯln tulı̮ɣla wes, sat χum sȯrumpats (ta ı̯ui palt ɔs ńila kȯln mus tūlı̮ɣlawès, ńila χum ɔ̄s sȯrunpats) tuwəl ta laweɣt - sāt kol mus sāt ēlmχolɒs sorum pats. tuwəl ı̯ɔ̄rn pēnɣəl, lāwi - ı̯un, kȯl kiwərn tūluŋkwe ꞩar at rɔ̄wi! sātit kȯl sist mań χāl’ ɔ̄li. ta mań χāl'n, tuu̯ nēɣèln, tot wos ɔ̄li. tuwəl pīnɣən ı̯ɔ̄rn lāwi - mir pusən wos atχateɣt, ı̯ȯmɒꞩakwe pēuɣuŋkwe ēri, χɔ̄tı̯utna ɔ̄ń ꞩawe. tāraŋı̮ɣ pati. χɔ̄tı̯utna ɔ̄ńꞩuŋkwe rɔ̄wi. tuwəl mir atχatsət, ńaı̯t tuwəl pērı̯aŋkwe patsət. saka sāu̯ kȯı̯up rātne ı̯ɔ̄rn ɔ̄ls. χalanəlt ta kos pērı̯awe, tai maɣəs ꞩar koı̯up at rāteɣt, at kasaꞩeɣt, saka kos kȯı̯upəŋ ńāı̯t. tuwəl ɔ̄s waɣanəl, āɣi ɔ̄li. ta āɣi ꞩar paı̯um ńāı̯t. kȯı̯upəŋ ńāı̯t. tuwəl mir lāweɣt - naŋ ti kȯı̯up rāten - rɔ̄wi tuwəl anŭm, rāteɣŭm. anum rɔ̄wi. akw ı̯ɔ̄rn sunènəl kȯı̯up ti tūls. ul'aŋ kȯln ti tūls. ul'a nɔŋχ palt wès, kȯı̯up ta isəltawès. kȯı̯up isəlɒs, lāweɣt: - ań āɣi wos ı̯uu̯, wos wı̮ɣte. wowwes, tuu̯ ta ꞩaltəs, koı̯up isəl tan kȯln. koı̯up tawen ta maı̯wès kātèn ta wiste. wiste, moꞩ isəltalas, takwi katəl ı̯il'piliɣ ulan isəltaste. ta rataꞩ laŋkwe pats, ta kaı̯aꞩli. kaı̯aꞩlaŋkwe pats, ta lāwi - ti ɔ̄ln ani saka tiniŋ. saka sāw tɔ̄rŭm tot ɔ̄li. akwa ɔ̄li ta pal āꞩ, tuwəl Ta PA pı̮ɣe tot ɔli, TPA luu̯ sist uuli pı̮ɣe ɔ̄s luu̯ sist unli ꞩar kȯt'il't wit χɔ̄n ɔ̄ı̯ka akw pal pɔ̄χèt MSχ. ɔ̄s luw sist ūnli tau̯ MSχ pı̮ɣe takwi pɔ̄χèt luw sist ūnli. wit χɔ̄n ɔ̄ı̯ka ani kot'il't wit tara. nɔ̄ŋχ ti nēı̮ɣlum. waŋnaɣe ɔ̄s kātaɣe witnəl tūp neı̮ɣlumət. kāt χopı̯aɣe tūp neı̮ɣlamı̮ɣ. atit χum ɔ̄s ɔ̄li, ꞩaχəl tɔ̄rŭn ɔı̯ka ɔ̄s luu sist ūnli. ꞨTϽ tuu̯ wārŭm wāramal'e pı̮ɣaɣe alawesı̮ɣ, pı̮ɣaɣe kisne maɣəs tan χɔ̄nt wɔ̄wi. ꞩaχəl tϽ mȯrtim māt ɔ̄li. tot nȯwəl matɒs χūl āluŋkwe ı̯ȯχtuŋkwe. tūr tēp āstēp. wārne maɣəs tı̮ɣ ı̯is. tı̮ɣl'e āsən ı̯oχtəs, ta sunsı̮ɣ. tul lomtət. tul puwslommirɣilaste, akw mat sunsi wite l'ul'it χul, ꞩire sāt χul tot ta ɔ̄li ı̯oli mā at nāŋki akwaı̮ɣ wite ȯsitχul. ta mā χɔntəs ɔ̄s tuu̯ ta ɔ̄lmaı̯ɒs saka reɣəŋ tul puwsəŋ χɔ̄tɒl. ꞩaχəl ta χarsatas. χāp witu pats. kit χum χāp kiwərt l'ul'eı̮ɣ ꞩaT pı̮ɣaɣe. Lawi - nēn am tit tārateɣŭm, wit tarməl, tau̯ χarꞩatame porat W χɔ̄n ɔı̯ke χūntum laste. - Manər tarwitəŋ matər pats? tuwəl āŋkwatɒs, ta kasasalasaɣe χapəŋ χumı̮ɣ kasalasaɣe. sunsi, sar manər wareı̮ɣ. ań χultne pon ta tarmatwes witta lȯŋχal' ta nata weı̮ɣ. tēnki l'ul'eı̮ɣ. akw mat ērt χūntleı̮ɣ, χul ta ꞩaltme suiti. nɔ̄ŋχ alməstèn, χāpen pinsanen, χūlanèn. tuwəl Wχ ɔı̯ka pı̮ɣaɣe nupəl lāwi - Minēn, puweɣēn. χāpəŋ taɣəl puweɣēn. kit χum minası̮ɣ. tuw ı̯oχ təı̮ɣ, χap ta puwɔstèn. χomi ta rau̯tsastèn. χumı̮ɣ ta puwwesı̮ɣ. ta porat STϽ numən ı̯olal' sunsi. pı̮ɣaɣe kit χumn ta puwwesı̮ɣ, χomi soswesı̮ɣ. ta kos χārꞩatɒs, ta kos χārꞩatɒs. manare wiɣ! wiŋkwe at ta werməsaɣe. ı̯olu sunsi – ūs. ı̯ola totwesı̮ɣ, ūsən, laɣlanēn neı̮ɣwesət, kātanèn neı̮ɣwesət. kēr kwalɣəl nēı̮ɣwesət. kēr sirn aluŋkwe ta taɣatawesı̮ɣ. piɣaɣe, sunsi ta alwesı̮ɣ, ker sirna taɣatawesı̮ɣ. tau̯ ta rɔχtəs. - am χum wāreɣŭm, wası̮ɣ. ı̯ɔ̄r ta! Ta PϽ palt ta minas. «tau̯ l'apat ɔ̄li, wāɣte, tau̯ ań». tuu̯ ta ı̯oχtı̮ɣpɒs. ı̯uu̯ saltəs, TPϽ ı̯uu ūnli. kitəɣlaŋkwe patwes. - ti manrı̮ɣ tı̮ɣ ı̯oχtəsən? naŋ nēm χuńt at ı̯olantasən tı̮ɣ at ı̯oχtalas manurəl ı̯oχtəsən - am, lāwi, perı̯im wit χul titɔ̄li, χūl alne māɣəs ı̯isŭm! - χūl alasən? - āti. pı̮ɣaɣŭm ań mūnt ı̯ola taratasum, χūl aluŋkwe. - aleı̮ɣ - a? - manaren aleı̮ɣ! kit χumn ı̯oχtuwesı̮ɣ. ta puwumtawèsı̮ɣ. χapèn χomi pērmtawes. tēnki ı̯ol puwwesı̮ɣ, wit kiwər ūsən totwesı̮ɣ, tot alwèsı̮ɣ - ı̯a, ta, lāwi, naŋ kitı̮ɣlasən? wit χϽ tot ɔ̄li. ūsəŋ tāɣəl ta ɔ̄li. - am at wāɣlum, manurəl kitı̮ɣleɣŭm am naŋən wowuŋkwe ı̯oχtəsŭm. naŋ ı̯alnuwən - ke, naŋən woweɣum. TPϽ puŋke ı̯olanūw̭ moꞩ ɔ́ńsaste, tuwəl lāwi - ı̯aleɣŭm, manrı̮ɣ at' ı̯aleɣŭm. anum wȯwəslən. Pı̮ɣe nupəl ta lāws: - χɔ̄ntlaχtən luwaɣamèn puweı̮n. ꞩērmatəs ꞩērmattein, seltan nen tuw pinen. tuwəl ꞩermattas aɣe ꞩetlonèn tus pinɒs, aꞩu palt ı̯uu̯ ꞩaltəs. ı̯uu̯ ꞩaltwe āꞩe masχatum. - luwaɣamèn astsı̮ɣ! kon kwalsət, luw sisən ta tālsət ta minasət. minūŋkwe patsət, TPϽ lāwi - MSχ palt χoı̯iɣlèw, tuwəl tāra = minēw. - minasət, tuwəl ta ı̯oχtesət. - Mēn, TPϽ lāwi, luw sist ūnlimèn, naŋ ı̯uu̯ ꞩaltsen, MSχ woweln. ꞩT ı̯uu̯ saltəs. - ta, MSϽ lāwi, naŋ manurəl tı̮ɣ ı̯oχ təsəsn? - am, lāwi, ań wit χul alne māɣəs ı̯oχtəsŭm - alasən? - manarŭm alilum! pı̮ɣaɣŭm alwesı̮ɣ! am naŋəŋ ı̯ot wowilŭm. ı̯alnuwən ke. - wowχatsən, at χuń ı̯aleɣŭm, ı̯aleɣŭm. pı̮ɣe nupəl l’awi - ı̯alen, kon kwalen, χɔ̄ntlaχtən lawaɣamèn pawern. pı̮ɣe kon kwals, taı̯aɣe puwsaɣe ꞩermattasaɣe, ꞩetlanèn pinɒs. ı̯uu̯ ꞩaltəs, āse masχatɒm. āꞩe nupəl lāwi - luwaɣamèn ꞩermattasaɣum, ꞩetla taɣum. minne māɣəs kon ta kwalsət. luwe sisən ta tulsət. at luwəŋ χum akw ı̯ot ta mineɣt akw matērt WχϽ ı̯un ɔ̄li. kōle ńūu̯ saŋkwe ta pats. kȯle tı̮ɣl'e - tuwl'e nas nūu̯si. kon aŋkwatɒ, nas āt'i χɔ̄nt ta ı̯uw. at luwəŋ χum. tan ı̯inènəl ta tarwit ta, ūse akwaı̮ɣ aln sakwali! tuwəl wit num paln ta neı̮ɣlapɒs, l'al't ta pȯı̯kikon kwalme pȯrat WχϽ sāt pı̮ɣ sāt ɔ̄tər nupəl lāwi - nan tɔ̄rum nupəl lāwen, pȯı̯kꞩen sāt pȯrı̮ɣ tur nōŋχ taktalen. ti χɔ̄tɒl mus ta ɔ̄lsŭw! wit χ ūsuw ti χɔ̄tɒs wońsalı̮ɣ ta totawè! χɔ̄nt ta ı̯uu̯. am tan l'al'tanəl pȯı̯keɣŭm, nan tɔ̄rum l'al't pȯı̯ken. takwi kȯn neı̮ɣlapas, wit num paln ta  nɔ̄ŋχ ta neı̮ɣlɒs, tan l'al'tanəl ta pȯı̯ki. kāеaɣe l'al't takamaɣe, sȯpe palı̮ɣ rāɣatum. ta kēməl ta rɔ̄χtəs. tan tuwəl ta sȯı̯məsət. tɔ̄rumn χɔ̄ntlaχtŭŋkwe ɔs at taratawet. ta poı̯tsət, ta sȯı̯məst. wit χɔ. alne māɣəs minasət kos. TPϽ lāwi - Wχ matər wārs, ta wārs. ań naŋ; ꞩT nunəl lāwi, wońsaln at mineɣən. mana sāwit wērmeɣən χūl alen mana kem aleɣən naŋ ki mān toten. Nila luwəŋ χum ań ı̯uu̯ ta minasət. χolitan ꞩT an witχulaluŋkwe ta pats. ań mana kēm nȯmte pati witχul ta ali. pı̮ɣaɣe alwesı̮ɣ ta māɣəs wit χull ta lawwes! WχϽ lawi - an kasəŋ tuw tı̮ɣ ı̯oχten. wası̮ɣ at kantmalteɣt. ań ta ɔleɣt. ńaı̮t āɣi kaı̯s, te lāwi - ti sat kȯln ı̯uu̯ tulı̮ɣlawes, tuwəl sāt ēlŭmχolɒs sorumpats. manrı̮ɣ ı̯uu̯ tuləslən. ta χāl'n tuu̯ wos nēɣuŋkwe. ı̯orn āɣi ɔs kaı̯is tuwəl lāwi - ti χɔtal tit ti ɔ̄li, χāl'èt χolit kit χum pērı̯en, ꞩōpiten, pȯtwataı̮ɣ ı̯aluŋkwe. χolitan ti ȯln āni ı̯aŋk nēnsatə sɔ̄wəl perı̮ɣteln. lap nēɣelen wos totitēn. tāɣtn wos totawe. ali ńallaŋt nȯrkȯləŋ χum lāu̯ltawe, tuu̯ mus χāpəl wos totawe. tuu̯ ı̯oχti, ta χum tuu̯ ta wı̮ɣte. ɔ̄ꞩne māte tā. ńaı̯t āɣi toχ ta kaı̯a:slɒs, ańɔ̄ꞩne maté ta χɔ̄ntɒste. ńaı̯tən ta χɔ̄ntwes. Nȯrkȯləŋ χum palt totwes, ı̯aŋk sāli sɔ̄wəŋ tāɣəl ta wiste potwatal toχ ta totwes. nēm χoti pāŭlt toχ at lāweɣt “am at mineɣum” kos χoti pāŭln ı̯oχteɣt mot kit χum ēla ta tȯteı̮ɣ. an nȯrkȯləŋ χum ta wis, sɔ̄təŋı̮ɣ ta ı̯ēmtəs. ań ali noltaŋ pāŭlt ta ɔ̄ńꞩawe. ńara ı̯uwan ɔı̯ke ali ńaltɒŋ pāu̯l.