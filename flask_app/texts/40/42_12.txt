Vor ja tal̩ah otьr. Vor ja tal̩ah hurum otьr oleɧt. Janьɧ humjanel name Sat pohsьŋ har sovьl sahьŋ hum. Kotil humjanel name Ꞩalьɧ oln, arjen oln tohlaŋ tajt. Man̩ humjanel name Sat arjen pis ker kent. Janьɧ humiten akv mat hotal lavi: - Am ti ēt ulmajasum; Jalpiŋ ās mēsьɧna kastenev suiti. Mujiɧ vos jaluvuv. Apꞩijaɧe laveьɧ - Ho mini! - Ati, jalev. - Ho mini, ti palit haꞩtal mān. Jeɧpьɧe lavi: - Haꞩtal māt jaluŋkve ēri, haꞩtal elmholas sunsьɧlev. Apꞩijaɧe vori noŋh hun̩ pati, Jaɧpьɧen vori noŋh pats. Oltim hurpa kit pora pal akvan ta neьɧvesьɧ. N̩olam sās pantmaŋ pora ta varves. Lunt sah olne meꞩɧiŋ ja ta ta taratahtasьt. Hosa minasьt, vati minasьt Tapьs suntna ta neьɧlasьt. Olne manelnьl jimanel sātit hotal, Tapьs suntna ta johtesьt. Ja n̩olna johtumanel porat Taɧьt palьl pora ta neьɧlas. Ta janit pora kapaj Taɧьt paŋhitьl natave. L̩apan johtьs, - Taɧьt tal̩ah N̩or ojka. Akvan johtesьt, kit pora akvan ta neьɧvesьɧ ta natьlteɧt. Tapьs sunt paul lui palna patsьt, Taɧьt tal̩ah n̩or ojka lavi - Nān tas an̩ Vor mahum hum porьɧ saŋkultap on̩ꞩijen? - E, hum porьh saŋkultap jun ta hul̩tьs! Sat arjen pis ker kent lavi: - Am jaleɧum, hajtaleɧum. Jeɧpьɧe lavi: - Mat karkam= =nake patsьn, jalen. Pora n̩olьt paɧ hojltavesьt, paɧ ta poruvmas! Hotal̩ ta tahas. Vol̩ palitna tūp johtesьt, pora kotilna juntpьɧ otьr ti pats. Saŋkultape hanьl pattat. - A-a, Taɧьt tal̩ah N̩or ojka lavi, minam ja tal̩ahet akv to otьrt janьɧmānenьl. (minam ja, kvalm ja taleht esɧin maɧьs toh lavavet, hot pohatur oleɧt kasьŋ ja tal̩ahe pes porat toh lavavet) Name totne, suje totne man tona ta minnenel. Saŋkultim jikvim ta natьlteɧt. Saŋkultan hum saŋkulti, jikvne hum jikvi. Hosa minasьt, vati minasьt. Tajt kotilna te neьɧlesьt. Nas āti Taɧьt kotel̩ Ojka Taɧьt ulta ker arpil varumte. Alɧal̩ minne hum at pasapi, loŋhal̩ minne hum at pasapi. Varapahtasьt, hasьtim taŋkvitim jaŋьɧ portaŋ an̩aɧ. Arpi urne humьɧ alɧal̩ nupьl sunseьɧ: Taɧьt paŋhitьl portaŋ an̩a natave, Taɧьt vol̩ pilit portaŋ an̩a kapaj. Arpi urne humьɧ laveьɧ - Teham min, hajten koꞩajamen palt, Ti portaŋ an̩a johti, tah arpijuv ti sakvatave. Akv humite ta hajtas. Ojka huji. Naj koꞩajuv, Otьr koꞩajuv, an̩ varьɧlam ker arpijuv, varьɧlam aŋhtas arpijuv ti sakvatave. Ali palьl ta janit portaŋ an̩a ti juv. Ja vol̩ paŋhvitьl natave. Taɧьt vol̩ palitьl natave. - Am varum ker arpim, am varum aŋhtas arpim manarьn sakvataŋkve vermave? Hoti unhal tarmateln. Ta minas. Tuv johtьs. Vol̩ kotilna johtuŋkve ti vatimamьt - Teham, min os hajtalen, humus taratijanamen, humus vermijanamen, arpimen ti sakvatave. Akv humite os ta haitьs. - Ojka, arpijuv ti sakvatave. Ti janit portaŋ an̩a un palna at la&i! - Am varum ker arpim, aɧhtas arpim manarьn sakvataŋkve vermave? Hoti un halna tarmaten. Os ta hajtьs. Arpin ti vatimamьt. - Ja, ti, arpimen ti sakvatave, Tem, naŋ hajtalen, anum erьŋ at aɧьti. Laven ti sakvatave. Akv humite ta hajtas. - Ojka, ta janit portaŋ an̩a kapaj tā. Taɧьt paŋhitьl natave, Vol̩ palitьl natave. Manьr un halna lapi? - Hoti un halna tarmatelen, portaŋ at vaꞩintasan-a? An̩ hum ta hajtas os. Tau tuv johtume porat, portaŋ an̩a akv oule arpin ta hojas. Jomas kem ꞩosjis, ꞩosjis, portaŋ an̩a vit kivьrna jol ta patьras. Arpi lui palt noŋh ta huliɧlas, arpi ta sakvataves. Akv pale ta sakvataves. Hot olum portaŋ an̩a - saŋkultane hum saŋkulti, jikvne hum jikvi. - Teham minimen, hajtimen, lavimen, arpijuv ta sakvataves. - Ē koꞩajamen, hot olum portaŋ an̩a, ta janit pora tā! Taɧьt vol̩ paŋhitьl natave, saŋkultane hum saŋkulti, jikvne hum jikvi. Ta janit natne saŋki janьɧ pora tā. Paul torьɧ johtesьt, Taɧьt tal̩ah N̩or ojka lavi: - Naŋ an̩ apьɧ karkamьɧ oleɧьn, paɧ vos hajtalanuvьn. Laven "Nomte l̩ul̩ ul vos oli. Am jim hap l̩oŋhum, vasьɧ lap ul vos tortite. Sat arjen pis ker kent pora kotilnьl si̊raj si̊si̊l paɧ ta púvtmāhtas. Paьɧ johtos Ojka palt. Taɧьt kotil ojka, noŋh untum, homi puŋkьl unli. - Akim ojka, paꞩa! - Paꞩa - Am man, akim ojka, Taɧьt tal̩ah N̩or ojkan paьɧ ketvesum naŋ paltьn. ꞩar toh tara minev, erьŋ nomtьn l̩ul̩. Taji maɧьs am paɧ jisum. Akv ojkan latьŋ ketьs. Toh lavi - Am ti jim hap ul mos varite". - Akitьŋ am l̩ul̩sьŋ varьɧlaslum, akv pale varuŋkve ers. An̩ taj lap at vareɧum. Apьɧkve nān os hotal̩ minijen, nān os. - Man, Jalpьŋ As mesьɧna - A'a, ꞩar l̩ul̩ mān minijen. Kaŋkьn ojkan jot oli? - Oli, tan ti vórāti. - Ja, tau ke oli, humle varaven. - Ja aki os jomas ulum olen, - Apьɧkve, n̩aɧramьtna hapьl vos totaven. Ē ta pora taj Kort ja paul jaltna ta johtum vol̩ patitna - Hotjutna n̩aɧramьtna hapьl vos totaven, laɧьlьl humus mineɧьn? - Am laɧlьl hajteɧum, kej! - Jinьɧ jivьŋ vatat humus hajteɧьn? - Manьr mahum am maɧsьlum jomas tovьɧtanenel, ti palit vōl̩. Siraj sisьl puvtmahtas, Sunseɧt, pora kotil̩t juntpьŋ otьr ta pats. Taɧьt kotle Ojka ésjasāhtьɧlāme suiti - Ehē, minam ja, kvalum ja taleht, akv ti otьrt janьɧmalnenel! Ta mineɧt. Hosa minasьt, vati minasьt, akv mat ert Taɧьt tal̩ah N̩or ojka aliꞩlan mātēn johtьs. Ta hul̩tьs. - Mat jarumna ke patjen, anum nómьlmatьɧlēlen, N̩or ojka lavi. Os jomas ulum varsьt, ta minasьt. Hosa minasьt, vati minasьt, Jalpiŋ As mesьɧna ti neьɧlesьt. Elal sunseɧt, Jalpiŋ Ās. mesьɧ vol̩ As vol̩ palitetьl, paŋhitetьl kerьŋ alpip ujna paŋhitetьl huliɧlima. Pora hotal̩ pasapi? Kal̩ n̩ohos poranьl kválāpas akv pal As vátānьl, uj sis tarmьl loŋhal̩ hajtьs. Akv pal As vatanьl juvle hajtьs. Poran ta talmatas. Ujt jolal̩ tup maraŋ sol̩atalsьt. Eɧē, uset suiteɧt, (laveɧt) Ti ujit nemat hoti humna jola at vermьlavesьt, an os jola patrasьt. Ta hurip matarьt ta juvьt. Us talten pohtasьt. Sat pohsьŋ har sovnьl varim toul̩ sahьɧ ojka, pora kotil̩t unli. Toul saɧьte hot aŋhvьste, lavi - Manьr reɧьŋ poraьɧ halnьl vitna jol ta ꞩaltapas. An̩ usьŋ mahum laveɧt: - Ja tā ti, akvakepьl akvaьɧ ta tahas. An̩ ta jolьn kerьŋ alpip sāt uj, jolьn olne mahmanuv, manьr ureɧt vasьɧ tan. Aꞩ vol̩ patit, sunseɧt, ker tahьt ta huliɧlas. toulane vitьl hojanteɧt.) Tovьl lopьŋьl jis poran johtьs, ker tahьt sove hot aŋhьs, lavi - Ti an̩ ta, ta hol̩t sekv. Sat pohsьŋ har sovnьl vārim toul̩ sahьriꞩe noŋh masьste, paɧ ta minasьt. Paɧ johtesьt, man̩ mat kolna ꞩaltsьt. Akv mat ert akv ekva ti johtuvpas. - Nān ti manьr varijen? Muj elmholas johtьne kastьl molal unttum kolьn, os tain manьr kastьl oli? Ta kolen vovuŋkven An̩ mahum laveɧt. - Sōl̩ mahum, nomtьnake patnuv, man muj hum johtalan kastьl kol on̩ꞩev, aman tuv-at-jaljen? - Mat kol ke oli, man manrьɧ at jalev? Ta minmьɧtasьt. Akv mat ert jomimenel isnasnьl konal̩ hurum aɧi sunseɧt. Akv aɧi lavi: - Sat arjen pis ker kent, Ta hurip hum ta kos olmьn, ul minen! Ti minne mānt, akvaьɧ ti mineɧьn, ul minen. Jeɧpьɧe nupьl lavi - Teham, at minev, ja! l̩ul̩ mat mat mān ti totavev. - Te, ojka lavi, Tem nas jejen, sump eserma varjin. Maŋki mujluŋkve vovvesuv, aɧit, tan mat potьr hun̩ on̩ꞩeɧt. Sat pis naŋkiv kolna ta ꞩaltsьt, Sorьŋ tep, maɧьŋ tep pasanьl varvesьt. Paɧhьl totavet. Ta tēɧt. Apꞩijaɧe taj moꞩ tesьɧ, hot-pojtsьɧ: - Tau taj ta tēɧ. Apꞩijaɧe nupьl lavi: - Am, tuvsus, molal taɧьl laveɧum, jalev, nen maɧi at taŋhjin. Not pal at tesihtat tal tenutakve teɧuv! Akv mat ert, Sat pohsьŋ tol̩ sahiŋ ojka lavi: - Aman an̩ rovi ti joralahtuŋkve moꞩ - Manrьɧ at rovi, joralahteken. Noŋh ta l̩ulis. Nalval̩ jomantas, avi sunt mus jalas, paɧle jomantanete mus, akv kolkan part supьɧ ta tolmatas naŋk jiv pal kolkan part, supьɧ ta tolmatas. - Eɧe, von̩ꞩal! Naŋ As vata has pьɧnьl varim kolkan partьt man huripav mahumna jomьɧtaŋkve os hotal̩ rovi? Touli, jol=untiriꞩum. Nas vasьɧ kol kan varne ropotan ti pattavem. Jola ta untьs. Paŋh ta teɧ. Akv mat ert, siraj tal̩hьl avi ti puvmaves juntpьɧ otьr juv ti pats. Lavi: - Nān mujlijin, usuv kotlēn ti holi. N̩alьŋ hont jovtьŋ hont ti johtuvesuv. Sossa mahum ta kvalapasьt. Laveɧt: - Nān taj mujiŋ mām mujlēn, man sar kvalapalev. Ta kvalapasьt. Koni palьl avijanel lap tortaves. Koni palьl ul̩al ta pelamtavesьt. Paŋh pot pajtne kit hum hul̩tьs. Humьɧ laveьɧ: - Ja, ta ti, maŋki an̩ jujovьl hotaluv tā! Tan at suitьɧleɧt. Kol akvaьɧ ta lumpꞩas. Apꞩijaɧe juntpьɧ taɧьl oleьɧ. Juntpanen saka isьɧlaŋkve patsьt veritattal ti patsьɧ. Jeɧpьɧēn lavi: - An̩ munt manrьɧ sat pis juntpьɧ taɧьl mashatjin. Am hol̩tьlum pohsьŋ toul̩ sahьl mashatsьn ake, nematьr at kotaranuven. Almajasaɧe kit pal ꞩepna puvtmasaɧe Tau taj ta teɧ. Ul̩aŋ jiv supьt tau kit palenьl jolal̩ ta patьɧleɧt. An̩ paŋh put pajtne humьɧ akvate palьɧ ta pokmatas, kon ta roŋhaltahtasьt: - Ē, vorja tal̩ah hurьm otьr, akva kenьl ta pokmatas! Ul̩a jot manьr varijin! Moꞩa olsьt, paŋh put pajtne humьɧ, akvate os ta pokmatas. Os ta roŋhaltahtasьt: - Eɧe, Vorja tal̩ah hurьm otьr, ul̩a jot hotal̩ veritijin, an̩ aka arьɧtas, kitьɧ ta pokmatsьɧ. Moꞩa olsьt, Ul̩a harьɧlas. Ojka noŋh l̩ulis. Kol muval ker hulpьl hartime. Ꞩepnьl jarmak tor arsin kon levatas, ker hulup jarmak tor arsinьl hosuvlaste, mān jola ta n̩akꞩātas. Apsijaɧe ꞩepnьl kon taratasaɧe naluv, poranelna ta jomantasьt. Poranelna johtsьt, jeɧpьɧen lavi - Matьr varijen nen ta varijen, am taj jola hujasum. - Men meŋki men manьr varuŋkve vermimen, Jeɧpьɧēn lavi: - Ja, manьr nas kasьɧ puin jomьɧtaŋkve. Serum kasev hul pukit jot ti manьr os at veritaŋkve patijen! Arjen hosnaŋ jovtanen visanen, paɧ ta kvalsьɧ. Ta hontlaŋkve patsьɧ. Akv mat ert usьŋ mir pusen ta holuvpasьt. Us muvьltasten hurum hum ta ojamьt. Akv māt, kittьɧ hajtmьt. Kit hum akjot, akv hum juji palt ꞩalьɧ oln mor oln tohlaŋ keŋьn. Jeɧpьɧe ta juji palt ta minas. Sat arjen pis ker kent kent kit hum juji palt n̩aulhatas. Akv mat hajteьɧ, jujil johtesaɧe. S.pis ker kent n̩al li̊s. Akvate ta raɧatas. Akvate ta hajti. Akv māt jujil johteste, ta pōhtasьɧ. Jola ta voꞩkasaste. Sāt pis ker kent numit. Juntup tōh halmataste. Sunsi, ali palьl jomas janit tul samakve jinete naŋki. Nomsi: sar am urilum, manьr sir man tul sam naŋki. L̩apan vatimas, roŋhuŋkve ta patьs. - Apьɧkve, apьɧ anum ureln, ul aleln! Ta urhati. L̩apan johtьs, nas āti - N̩or akite! - Apьɧ, ul alen! - Taj manrьɧ? - Honal elmholas, isьŋ torum vari. Tav akv suntup sāt ꞩaraꞩ súntēt n̩olьŋ hul taŋhьŋ hul urtne hōn tau vos oli. - Ati, am toh at taratilum. Akv pal sampale tara ta puvtmaste - E, apьɧ, naŋ latьŋ ꞩar at huntleɧьn. - Aki, honal elmholas isьŋ torum vari, manьr mojtmen, manьr potrumen potertave tah? Tamle otьrt ti mān ta johtalamut. Tijimen vos potertave: An̩ ꞩaraꞩ sunt otьr sampal. Ta taratasten. Kittьɧ akitentьl ta minasьɧ. Poren johtesьɧ, An̩ malьŋ ēꞩen, mol hotal tau l̩al̩te potertam āɧi, hapen taltime. Poranelna talsьt, ta minasьt. Manelna juv johtesьt, an̩ ta oleɧt, an̩ ta ꞩuneɧt.