mań mȯꞩ χum āɣijiɣ = pı̮ɣı̮ɣ pȯtijiŋk ɔumɒŋ pȯtəŋ jā nułjŋk ɔumɒŋ nułəŋ jā tal'aχt mań mȯꞩ χum āɣjiɣ = pı̮ɣı̮ɣ ɔ̄leı̮ɣ. χɔsa tɔ̄rmēn χɔsaı̮ɣ ɔ̄lītēn, wat'ijiɣ ... wat'jiɣ ... tēn. jaɣpı̮ɣe ur miš nē ēka ȯńꞩi. mań mȯꞩ χum wȯrəŋ pal sāw sȯmjaχ tāɣ͕intapti, u͕rəŋ ... pti. mań mȯꞩ χum ak lu͕wnəl jānı̮ɣ sāt lu͕w janmaltɒs. pu͕məl tittəŋ kel ālimi i aliꞩlɒŋkwe āliuni. ak nakı̮ɣ jēmtəs alslaŋke jals, tuwl juw jȯχtəs, tau̯ χujnēte sis alpəlı̮ɣ jēmtəs. nɔχ kȯls, ɔ̄ꞩən minas. ɔ̄ꞩən jȯχtəs, lu͕wane lȯu̯mankēm sȯrum patum. tuwl ɔ̄ꞩ kȯni paln pāχtsane. juw jȯχtəs, kȯlēn juu̯ ꞩaltəs, masχatɒs ɔs wȯrn minas ēt'ijiɣ jēmtəs. juw jȯχtəs, kȯlēn, tau āwite punsiɣtaste, kasalaste, tau ēkate tɔ̄re ēla niru̯mtaste, kastəŋke. χɔtal jalum wajane, ńarane χɔt āŋχsane, kȯl kȯlkann paχtsane, ekatēn nɔχ at nu̇wet. tēs, āɣs. an χum tēne kannəl astɒs, kant majawes: wajane, narane tɔχ χujeɣt. tan nɔχ l'ul's, ńarane, wajane almajasane, χɔtal alam ńɔχse-uje ālmaɣasane, tuwl kȯn=kāls. mań mȯꞩ nē jaɣāɣite kȯln minas. mań mȯꞩ nē jaɣāɣite koln ꞩaltəs, (ńarane, wajane), χɔ ... uje mań ... jaɣaɣite kȯln ta ꞩēltum tasane. juw=mènas. juw=jȯχtəs, ńɔχs pit'i uj pit'i ꞩɔpitime ēkatēn. tuw χujas. alpəlı̮ɣ jemtəs, nɔχ kȧls kiwtalu̮p wȧs, kasajaɣe = sāɣrapaɣe kı̮wtəŋke pats saɣ kasajaɣe ta mȯrtı̮əɣ ta kı̮wtsaɣe ēlmite tarməl pum punawe kē, pum supı̮ɣ mi nawe, tuwl ɔꞩēn ta mėnas. ɔꞩen jȯχtəs, nas āti χus wāt'i kēm luw ɔs sȯrumpatum, ēt sis. ɔꞩ kȯni paln rɔssane, tuwl lāwi: - janı̮ɣ sāt luw ak luwnəl janmal talsum, tɔ̄ru̮m juw wı̮ne nāke ti jȯχtəs. tɔχa pȯtərtals, tuw juw=ta mènas, kȯlēn, juw ta jȯχtəs. ēkate kitapaste: - ak luwnəl jānı̮ɣ sat luw janmal talsum, tuw χɔŋχan sȯrumpattuwest. ēkate ł'aɣalas, lawi - mań mȯꞩ χum jurt kē, am luwanən am χun puwtsanum, jaɣaɣin puwtwēst̥, ań mań χum kantmawes, luw lakane wı̮s, kȯna kāls, sune unttaste, janı̮ɣ sāt luw χalnəl jals, nȯmte patum luwe pu͕wste ta kɛ̄rste. ȯs jiw ɔu̯əln pērmtaste tuwl jaɣāɣite palt mènas, tuw jȯχtəs, awi punsı̮ɣtaste, tuwl łaɣalas: - jajən tēn āŋkəntem āɣi! masχatne kannəl astəs jaɣāɣite tɔ̄rum jȯli palt χȯtal' mini! ań nē masχatim łuńꞩi. kȯna kāls. jaj pı̮ɣe palt su͕nn minas. jaɣpı̮ɣe rɔnχı̮ɣlas - jaɣ-tēm = aŋn – tēn sunn tālen! tau sunn tāls, tan luwe tārataste ta tālmats. an pȯtjin ... jā suntəŋ jā suntēn ta mėnas. tuwl wojkan witu̮p pēpəŋ ās, wȯj ... χō̭ləŋ ās nalwa ta patsı̮ɣ. wɔłe ke kit wɔł, wɔł'e ke χūru̮m wɔł' minamete jui palt tūrn ta patsı̮ɣ. sam kēltal janı̮ɣ tūr, pał'χȯltal janı̮ɣ tūr tur patitn ta jȯχəsı̮ɣ, tuwl wȯrn! ta kȯlsı̮ɣ. tuwl sɔ̄t nāŋk ār naŋk lēli paj χɔntsı̮ɣ. tuw jaɣtı̮ɣe luwe tuwl ta pȯjłtaste. sunnəl sāɣrape wı̮s. tɔ̄ru̮m tēlum, ma tēlum jānı̮ɣ nāŋk mań mȯꞩ χum. jȯla saɣtuŋkwe ta ł'uls. tuwl nāŋke jȯla: pats. ań nāŋke ɔse χɔt nuiste, ań, rɔŋχuɣlas aɣāɣite nupəl. – jajen tı̮ɣ! jajaɣite sunnəl nɔχ ta kals, tuw ta mėnas. mań mȯꞩ ne sunsi, mań mȯꞩ χum kit nāŋk sȯl' ta jȯrɣəs. mań mȯꞩ nēn sunsawe. jaɣpı̮ɣe rɔŋχı̮ɣlas: - kataɣən punejn nāŋk tarməl. an mań mȯꞩ nē kataɣe nāŋk tarməl ta pun saɣe. tuwl mań mȯꞩ χumn mań mȯꞩ nē jaɣāɣite kātaɣe sas sāɣrapawesı̮ɣ. kātaɣe sāɣrapim jui palt nāŋk jiw sȯł'il samaɣe ɔs tara puwtwe sı̮ɣ. mań mȯꞩ χum tuwl jaɣāɣite χɔt ɔssı̮ɣ͕laste, sunen ti minas, luwe pałt, luwēn tālmats, minas. ań mań mȯꞩ χum juw ta mènas, ań mȯjt pats ań mań mȯꞩ nē nupəl. χȯsa tɔ̄ru̮m χȯsaı̮ɣ ūnlite, wāt'i tɔru̮m wat'ijiɣ ūnlite. sime ēttı̮ɣlawe, ālpite pɔł'awe. rak ke wāri, tan num palēn pāti, wɔ̄t ke wāri, wɔt ɔs tau̯ num palēn pāti. ak mat nakı̮ɣ, ak mat artı̮ɣ jēmtəs, nȯmte jȯli palt nȯmsi. am χɔta mus unlejɣm? nɔχ ł'ul's tuwl sēr wȯr, mȯr wȯr jȯmuŋkwe ti pats. sampiltal mȯt jiwn χɔji juw raɣati ... χɔji jȯlȧ pāti. tɔχa jȯm nēte ak mat kant jȯla raɣats, mat sir wɔŋχan ɔjumats. ak mat ērt ti malaꞩ laχtuŋkwe pats: punəŋ mat uj! mań mȯꞩ nē nȯmsi: nas āt'i wȯrt ɔlnut kȯln patum! ak mat nakı̮ɣ jēmtəs, WƆ ta ńɔu̯suŋkwe pāts. w. ɔ̄. tuw nɔχ kā̇ls, kātlampe mań mȯꞩ nē sȱpen tȯtəste. man mȯꞩ nē kāt lampe ńȯlantite, tuwl sime ta pȯjtəs, sime pȯjtəs: alpite rḗı̮ɣtı̮ɣlɒs. Ak nakı̮ɣ jēmtəs, tuwl WƆ kolēnəl kȯna kā̇ls. kȯn kā̇ls, χɔtɒl nasāt’i rēɣəŋı̮ɣ jēmtu̮m. tɔχ unlimate ak mat ērt, χɔtpa ti jomnēte suiti. tan palte ti jōχtı̮ɣpas. - mań mȯꞩ nē, - lāwi, - χuml'e saw-a? mań mȯꞩ ne juwl'e l'āɣalɒs - ꞩuń χun, ul saw! ań ēləl jȯχtum nēte l'aɣalɒs. - am jȯtum mineɣən? an nētḗn tȯtawe. kȯln jɔ̇χtɒsı̮ɣ. ńar nāŋk, ńar χȯu̯t ɔłtum kȯln jȯχtɒsı̮ɣ. juw ꞩaltsı̮ɣ. tuwl mań mȯꞩ ne χāsap sajŋ paln ūnttawes. ań miš nēte pı̮ɣ ɔńsi, tuw mań moꞩ nē miš χumn wȯjwes. χȯs ... wāti ... ɔ̄lstēn, mań mȯꞩ nē pı̮ɣ ȯńꞩəs. (χȯsa man māt'i ɔ̄lsı̮ɣ) pı̮ɣ ɔꞩme jui palt, χumite lauljuwe, tuwl mań mȯꞩ nē pı̮ɣe ńarm χaln nɔχ ālməste pɔχɒn pȯswes. ɔ̄nipēn χara kann tȯtwes. tuwl ɔ̄nipēn χaństawes: - naŋ tuł'al, pajal χɔltı̮ɣlawes ɔ̄nip ta mėnas, takket ta χul'təs. ta jȯmmı̮ɣtɒs tarəŋ ke χɔ̄nti, tarəŋ jiwe kȯji, tȯwəŋ jiw ke χɔ̄nti, tȯwəŋ jiwe kȯji. tɔχa kȯjimate, jȯmimate akw mat wɔŋχan ɔs ɔjumats, jȯl raɣatɒs. tɔ̄rum lap mėnas, mā lāp mėnas. χȯsa χujas man wat'i χujas, nɔχ ti sajkalas. akw mat ērt pal'aɣetəl sı̮iti, wit t’ɔlɣanēte sı̮ı̯ti. ta wit t'ɔlɣanete kann ta waŋki tuw. tuw jȯχtəs, nas at'i wit ɔ̄wnēte. wit pałt jȯχtəs pəl ti lȯu̯tχatəŋkwe pāts lȯu̯tχatəs kātaɣe pus̄ı̮ɣ ta jēmtsı̮ɣ. tuwl samaɣe lȯu̯təŋke pats, tuwl saməŋı̮ɣ jēmtəs. nɔχ=ł'uł'mats, χȯtal' ɔ̄lne najiŋ mā, ... ɔ̄trəŋ mā akaı̮ɣ kēli, saməŋı̮ɣ jēmtəs. ta jȯmmı̮ɣtɒs. χȯsa tɔ̄rm ꞩȯsaı̮ɣ jȯmı̮ɣti mat'i ... jȯmı̮ɣti tūrn nēı̮ɣlɒs. ań tūre minas pɔl, āsən nēı̮ɣlɒs. wȯjkan witup tēpəŋ ās. wö ... ... χȱ̭ləŋ āsn ta jȯχtəs. ās pɔχ χȯsit ta jȯmmı̮ɣtas, tuwl ȱ̭sən joχtəs. ɔule jȯχtal naj ȱ̭s, ɔule jȯχtal ɔ̄tər ȱ̭s. ȱ̭s ke pəl ȱ̭s, pāɣəl ke pəl pāɣəl. wit wɔŋχa rau̯tum jaŋkānan untəs. pujil ak mat ērt tu͕šiŋ ru͕ꞩ ɔ̄jka nalwa ti jȯχtəs, mȯt wit wɔ̄ŋχan. luwe ajti. luwe aitas, tuwl pā ti mėnɒs. tuwl ru͕ꞩ ɔ̄jka minam jui palt šɔ̄wr łāpati ak. ēkate nalwa nēı̮ɣlaps. tuwl mań mȯꞩ nē pałt ta jȯχtı̮ɣpɒs. ań šɔ̄wr łāpati ak ekate lawi: - āpı̮ɣke, pā-jäen. pa ti menası̮ɣ. pā mėnası̮ɣ. ȱ̭s pui paln jȯχtɒsı̮ɣ. juw ꞩalt sı̮ɣ, ēla ɔ̄lmı̮ɣ tası̮ɣ, ēla χȱ̭lmı̮ɣtası̮ɣ an šɔ̄wr ł. a-ē. mań mȯꞩ nē ńawreme nas at'i ńarum χalt janı̮ɣmam. kȯl kann tārmats̥, ēla χajtałtɒs. ta ɔ̄leɣt. ērı̮ɣ tȯtne χum, mȯjt tȯtne χum. jānı̮ɣmame kāte jānı̮ɣmɒs, jānı̮ɣmame lāɣle jāmɒs. pāɣəl ńawrem jȯt, ȱ̭s ńawrem jȯt jȯnɣəŋkwe pirmajtaχtas. tuwl ńawremt rɔŋχeɣt: - jāɣən tēm aŋkən tēm pı̮͕ɣ ti jānit jɔ̄r ti ɔńꞩeɣən, ti jānit pɔχur ti pɔ ɔńꞩeɣən, jaɣən nu͕r, āŋkən nu͕r kinsɒke manrəɣ at mineɣən? kātaɣe manrı̮ɣ sāɣrɒpəl sāɣrapawesəɣ, samaɣe manrı̮ɣ puwtwesı̮ɣ? aŋke pałt juw minas, tuul aŋke kita paste; - āŋka, - lawi, - mań mȯꞩ χum jaɣpı̮ɣən χɔ̄t'i najiŋ māt, χɔ̄ti ɔ̄trəŋ māt ɔ̄li? āŋke ł'aɣales: - pı̮ɣke, kātən iŋ ꞩɔmtal, lāɣən ɔs ꞩɔmtal. kātu̮m kɔs ꞩɔmtal, lāɣlu̮m kɔs ꞩɔmtal χɔsit tuwl pı̮ɣe masχatɒs, punχatɒs aŋke nupəl lāwi. - āŋka, lāwi, - V am ti minasum. ānke juwl'e nēm χɔu̮m at laws. kȯna ti kā̇ls. kȯn pȧts pirwa χuril jɔ̄ŋχı̮ɣpɒs. tēpəŋ ās χȱ̭ləŋ ās wata χɔsit pirwa χuril ta mini. Tuwl jān jȯχtəs. tuwl jā tal’χe nupəl ta kȯjite. ja tal’ɒχən jȯχtəs, ań mań mȯꞩ χum sasɣe pāɣəln jȯχtəs. pāɣəl sis palt sɔrniŋ witu̮p mań tūr wɔ̄ŋχa. tuw ta isāps. ań mań mȯꞩ χum ēkate kȯn kāls, kȯl sis tūre nupəl ānkatɒs, pirwa ujɣāli. ań ēka juw ꞩāltɒs. juu ꞩāltɒs, χumite nupəl łaɣals̥, lawi - kȯl sis tūrt mań pirwa isumt. χumite ńale=jɔwle āmajɒste, kȯn kāls, kȯl sis tūre nupəl jɔmànti. nas āt'i sɔ̄l' mań pirwa ujɣàli. mań mȯꞩ χum ńale ta taktite, mań pirwa nupəl. mań pirwa tuwl ēlmχolas χuripaı̮ɣ ta jɔ̄ŋ χı̮ɣpas, tuwl ėlmχolɒs sȱpəl, elm. nēlməl łaɣals̥, lawi - mań mȯꞩ χum, ꞩalı̮ɣke, am naŋk ńɔwəł'nəł'əχ ńɔ̄wəł’nəl tēnut ajnut ānu̮nəl χɔt kinseɣən? ań mań mȯꞩ χum kȯln sas ta mėnası̮ɣ. juw ꞩaltsı̮ɣ, MMχ ēkate χar nɔ̄wəl', uj ńɔwəl pȱt paj ti. pȱt ti astə̇s. pa-almawes, ānan χȱnwes, tēŋke, ajəŋke patsı̮ɣ. tēne kannəl astəsı̮ɣ. astəsı̮ɣ, ań m. m. pı̮ɣ łaɣals̥, - E. MMχ sāsı̮ɣke, ēkan (lāwi) mana sutɒl mı̮ɣ sutitilmēn. ań MMχ łaɣals̥: - naŋ mana sutəl pəl miɣlən, am ta sutəl sutitilum. ań ul’ju mań mȯꞩ nē pı̮ɣ kȯn kǡls, wattal ku͕r jiw ūnttəs. ań ur miš nē, wȯr miš nē kit χumil kȯn ti kāltəstēn. ań wattal ku͕r jiwəl lap = ūnttɔstēn. tuwl uł'al pēlamtusten, tɔt ti tajwes, ań nē. ań mań mȯꞩ nē pı̮ɣ āŋke pałt jals, āŋke tȯu̯ləŋ uj χuril putjip ... tal'aχn ta tȯtəste. ta ɔ̄lmı̮ɣtasət. ta tal'χəŋ ja tal'χēt ta nus... putijm mań mȯꞩ χum aɣijiɣ=pı̮ɣı̮ɣ ta ꞩu͕ńe ta χɔłeł, ta ɔ̄leı̮ɣ. ta ɔjupas.