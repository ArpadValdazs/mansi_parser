χɔ̄n ɔ̄li. χɔ̄ pı̮ɣriꞩ ı̯anmaltɒs polχəŋ luńsiŋ. akw ert lāwi. - χ ı̯aɣŭ χāsŭm. anum ńāl ı̯ɔu̯t wāren. ta wārwəs. - am ńāl=ı̯ɔ̄u̯t paχwteɣŭm. ūs munəl ta ı̯omi ı̯alasi ńal=ı̯ɔ̄ut paχwtim insert akw mat sunsi tūr. mań tūr wɔ̄ŋχa. turna sunsi, χūrŭm pirwa uı̯iɣteɣt. akwa ńall ta liste. ta pēlwəs ta tı̮ɣla:mlɒs. i-i sunsi, tūr ta palt tuu̯ ta raɣats. tuu̯ ta mini, tūr muwəltim. tuu̯ minas. ta kin site. tı̮ɣ ti, sunsi, pats. sunsı̮ɣ lite āt'im. kinsite. akw mat sunsi, χuı̯i kasalaste. tuu̯ minas, āɣi χuı̯i. χanl pattat ńall pelima. ńale ta wiste. ı̯uu̯ ta mini. āɣite tot χuı̯im ta χul'təs. tau̯ ı̯uw ta mini. akw mat ı̯uwlè sunsi, āɣite ti ńau̯lχati. tau̯ ı̯ui palēt. tau̯ palte ı̯oχtəs, lāwi - ul ı̯aı̯en. am lāwi ı̯uu̯ ı̯oχteɣŭm l'au̯ltawem ta mini. tau ı̯ui palēt ta ńau̯lχati. ı̯uw ı̯oχtəsı̮ɣ. lāwi naŋ ı̯uw̯ ul ꞩalten, amki ꞩalteɣŭm. ı̯uu̯ ta ꞩaltəs. lāwi - am. l., tot tūr χɔ̄ntı̮ɣlasum ta tūrt χūrŭm pirwa χɔ̄ntı̮ɣ lasum. akwa nall lislum ta pēlwès. tı̮ɣlamlɒs, tur ta paln tuw̯ ta pats. tuu̯ ta mịnasŭm, tuu̯ ı̯oxtəsum, āɣi tot χuı̯i. tuw̯əl am ı̯otŭm ı̯uu̯ ńau̯l χatɒs. - tai ɔ̄s naŋ χɔ̄ntɒm ēlmχo lɒs, - χɔ̄n lāwi. ɔ̄ńꞩelən. nēı̮ɣ kȯll=ı̯orəl ꞩɔ̄pitiı̯aɣŭm ɔ̄lēn. akwan ꞩɔ̄pitawesı̮ɣ. ta ɔ̄leı̮ɣ. akw ērt tuwəl, χɔ̄n waŋən χumite ɔ̄ńsi. tau̯ nuw ert tuw aı̯taŋkwe ti patsət χɔ̄n waŋən χumit lāweɣt: - ti χurip āɣite manurəl ɔ̄ńsite, ti χurip poꞩ χum! maı̯ tawe χotum porslilulun aliluw=matariluw, perı̮ɣti luw. - maı̯, laweɣt, sar tumaı̯tew. tumaı̯teɣt, tumaı̯teɣt. tumaı̯ āt'i. akwa lāwi - tumaı̯ manrı̮ɣ āt'im, tumaı̯ ɔ̄li. motant laweɣt: - manər tumaı̯? - a, ta, sar, manər tumaı̯. am tumaı̯ χɔ̄ntsŭm. ta sāmt, lāwi, lāu̯ltawe sorniŋ witŭp tūr urenəl=urenəl naliman pɔ̄χaturən urawe. tau̯ tuu ketiluu̯, tot alawe. χɔ̄nanəl palt tuu̯ minasət. laweɣt: - ı̯anmaltum pı̮ɣən toχ ti lāwi. tau̯ χɔ̄ı̯təle "χɔ̄n ke ɔ̄lnūwum. ta sāmt lau̯ltawe sorniŋ witup tūr. tı̮ɣ ti tot nūwlŭm. "akw χum ta ketı̮ɣtawes. - minen, ı̯alen, tı̮ɣ wowen, tı̮ɣ. ı̯als, wowwes. ti ı̯oχtəs. χɔ̄ŋ palt ta totwes. - ı̯a, χɔ̄n lāwi, sɔ̄l'-a toχ laweɣən?" am naŋ χɔ̄ı̯tələn χɔ̄nı̮ɣa-ke ɔ̄lnūwum, tūr tı̮ɣ totnūwlŭm". ı̯a ta minen, ı̯alen, toten. ul sɔ̄l' toχ lāweɣən. ēkwate palt ı̯uu̯ ta minas. ekw. palt ı̯uu̯ ı̯oχtəs, l'ūńꞩi. ēkwate lāwi: - manər? - manər, lāwi, am molɒl laweɣŭm, naŋ ul ı̯aı̯en, am tuwəl naŋ pattant sir sir urəl pērı̮ɣtawem! - χumli pērı̮ɣtawen? - wem. ta sāmt lau̯ltawe, χɔ̄t. sorniŋ witŭp tūr, lau̯ltawe. am ērtum ta ti tiɣ wos toti lum. ēkwate lāwi - e, takem tēln! manər tai. sipluwenəl tɔ̀r arsin pesatɒs, ēkwate, ɔ̄ı̯katēn miste. lāwi: - ań ta tūrna tuu̯ ı̯oχteɣən, naliman poχatur tot χuı̯eɣt, naŋ ı̯oχtanən ꞩos. taχ, lāwi, ta poχaturət. χalnəl nal tūr watan ı̯alen. wit kos taɣəl konsı̮ɣten. ı̯uu̯ ı̯oχteɣən, χɔ̄n isnɒs watan tuu̯ parmapteln = tirsmapteln ta χańꞩtaste. ı̯a minen, lāwi, ań. kon. kwaleɣən, tɔ̄rn arꞩin toχ. lāwi, χosu̯leln, nɔ̄ŋχ laplawen. kon kwals. tɔ̄r arsine kātn wiste, ta χosu̯laste. ta laplawes. ta minas, ta minas. akw māt sɔ̄l' χūrnɒ ti ı̯oχtəs. sɔ̄l' tūr. sōl' naliman poχatur χuı̯eɣət. ta χall nal ta ı̯oməl. wit kos taɣəl ta konsı̮ɣtas. ı̯uu ı̯ɔ̄ŋχı̮ɣpɒs. tɔ̄r χosuu̯lɒs, ta laplawes. ı̯uu̯ ti ı̯oχtəs. χɔ̄n isnas wātan wit tuw tirsmaptaste. tūr tuwl'e ta tēlaps. χɔ̄n kol pɔ̄χɒn. ta minis ı̯uu̯, χɔ̄n palt ta ꞩaltɒs. - ı̯a ta. lāwi, ań tūrən to- taslum. ań puu̯len, man lou̯tχaten. ta ı̯uu̯ ta minas, ēkwate palt. tuu̯ miname ı̯ui palt. – eɣe, laweɣt, tau̯ manurəl atalwes! ta ti piꞩiŋ ɔ̄lnēte. ɔ̄s ta tumaı̯teɣət. lāweɣt – manurəl ēkwate χot sēliluw̭? ta tumaı̯teɣt, ta tumaı̯teɣt, ta tumaı̯teɣt, tumaı̯ atim. tumaı̯ at χɔ̄nteɣət. akwa lāwi, tumaı̯ manrı̮ɣ āt'i, tumaı̯ ɔ̄li. - ı̯a, manər tumaı̯? - a, lāwi, ɔ̄li. ta sāmt wat talɒχup ı̯alpəŋ kȯl ɔ̄li. urenəl = urenəl wat poχaturna ūrawe. maı̯ taχ tuu̯ kētew, tot alawe. mol χɔ̄tal oı̯iɣpɒs, tot at oı̯iɣpi. χɔ̄nanəl palt minasət. lāweɣt: - ı̯anmaltum polχəŋ luńꞩiŋ pı̮ɣən toχ lāwi: ″tau̯ χɔ̄ı̯təle χɔ̄nı̮ɣa-ke ɔ̄lnūwum ta sāmt. am tiɣ ti totnūw lum. ı̯alpəŋ χɔ̄tale poı̯kꞩaŋkwe - minen, wowelen tı̮ɣ. sɔ̄l'a toχ lāwi. akwa minas, ta wowwes. ı̯oχtəs. - sɔ̄l'-a toχ lāweɣən? : ta sāmt . . . kol am tı̮ɣ ti totnūwlŭm. - āt'i, lāwi manarŭm lā weɣŭm. pērı̮ɣteɣt. - ul lāwnən māɣəs tȯχ laweɣən. minen, toten. ta kȯl tı̮ɣ-k at toteɣən. pum ɔ̄səŋ, sipluwən ɔ̄ꞩ̄a. ta minas ı̯uu̯. l'uńꞩim. ekwate palt l'uńꞩim ı̯uu̯ ta ꞩaltəs. ekwate lāwi - manər. χuml'e l'ūnꞩeɣən - am molal l'aweɣŭm, naŋ ul ı̯aı̯en. naŋ manrı̮ɣ am ı̯otum ńau̯lχatsən. an am naŋ pattant polꞩil wārawem. sir = sir perı̮ɣta pəl wāruwem. - manər pērı̮ɣtapəl wārawen? - manər pērı̮ɣtapəl, ta sāmt lau̯ltawe ı̯alpəŋ kȯl . . . . am ētum ta ti tı̮ɣ wos to tilŭm! e ēkwate lawi: - e, takem tēla, lawi. ɔ̄s akw ta ı̯arm̅ak tore maı̯ wès. ań χańꞩtite. minnete eli palt. ta χaństili -ı̯a ta, lāwi. tuu̯ ı̯oχteɣən, taχ naŋ ı̯oχtənen ꞩoswat poχatur χuı̯eɣt. naŋ taχ wat poχtur χalnəl tuu̯ ı̯ȯmantėn, ı̯alpən kol āwi sunten. mā kos tāɣəl konsı̮ɣten. ı̯uu̯ = ı̯oχteɣən χɔ̄n isnɒs wātan tuu̯ = ꞩēltum tēln. kon = kwalɒs ań ı̯armak tɔ̄r arsine lāɣəl ńolaɣenəl χosuwlaste, ta lapla:wes tuw ti ı̯oχtəs. ı̯oχtəs. sɔ̄l' ı̯alpəŋ kȯl. sɔ̄l' wat tal'χup. sɔl' wat poχatur χuı̯eɣt. tau̯ ta χall ta ı̯omlı̮ɣtapas ı̯alpəŋ kȯl āwi suntn. mā kos tāɣəl ta wis. ı̯uwl'e ta ı̯ɔ̄ŋχı̮ɣpas. ı̯armak tɔ̄r arsine χosuu̯lɒs. ɔ̄s ta lap lawes. tau̯ ı̯uu̯ ı̯oχtəs. χɔ̄n isnɒs wātan tuu̯ ı̯oχtəs. ma ꞩaχəl tuu̯ ta liste. ı̯uu̯ ta ı̯omantɒs. ı̯uwl'e sunsi ań ı̯alpəŋ kol tuu̯ ta tel'apɒm. elmχolasəŋlotɒŋn. ı̯uu̯ ta ꞩaltəs. χɔ̄n palt. an - ań – lāwi, - ı̯alpən kȯl totɒ slum. ań poı̯kꞩen man mataren! χɔ̄n isnasnəl konal' sunsi, sɔ̄l' totime! kiwrēt sunsi pope naŋki. mir tot naŋkeɣt, poı̯kꞩeɣt. ēkwate palt iuu̯ ta minas. ɔ̄s l'uńꞩim ı̯uu̯ ta ı̯omantɒs. ı̯uu̯ ꞩaltəs, ēkwate lāwi : ı̯a, manər. - manər, lāwi, am molɒs lāweɣŭm "naŋ ul ı̯aı̯en". am ań naŋ ı̯mən pattant sir-sir permiləl wārawem. tau̯ miname ı̯ui palt laweɣt - tai manurəl at alwes. ma nurəl oı̯iɣpɒs? χɔ̄n wāŋn χumit ɔs tumaı̯ taŋkwe ti putsət. ɔ̄s tumaı̯ teɣt. tumaı̯teɣt, tumaı̯teɣt, tumaı̯at χɔ̄nteɣt. akwa lawi, - tumaı̯ manrı̮ɣ ātim, tumaı̯ ɔ̄li. - manər tumaı̯, - maχmane lāweɣt. - manər tumaı̯, lāwi, sar. ta sāmt lau̯ltawe, lunt narsiləŋ ı̯iw. tumaı̯tasət tuu̯əl χɔ̄n palt minasət. χɔ̄nanəl nupəl laweɣt: - ı̯anmaltum pı̮ɣən toχ lāwi: "ta sāmt lau̯ltawe, lunt narsələŋ ı̯iw lau̯ltawe. toχ lāwi tau̯ χoı̯təle, am χɔ̄nı̮ɣa-ke ɔlnūw wŭm, ta ti am tı̮ɣ ti totnūwlŭm. - minen, ı̯alen, tı̮ɣ wowəlen. akwa ta minas, wowwes. ti ı̯oχtəs, kitı̮ɣlawe: - ı̯a, ta, sɔ̄l'-a toχ lāweɣən ta samt . . . ı̯iw. "am tı̮ɣ. tuu̯ χoı̯təle χɔ̄nı̮ɣa-ke ɔ̄lnū wum-ke ta totnūwlŭm." - ı̯a, ta manarŭm lāweɣŭm, nas kası̮ɣ pērı̮ɣteɣt! - min, min, minen, ı̯alen, toten. ul sɔ̄l' laweɣən. at ke totilən, ńir ɔ̄səŋ. naŋ sipluwən ɔ̄ꞩꞩa. - ı̯uu̯ ta minas ēkwate palt. ēkwate lāwi: manər? - manər lawi, am molal - manər pērı̮ɣtapəl? - a, manər pērı̮ɣtapəl. χɔ̄t matər mat pal' titta χɔt lāultawe lunt narsələŋ ı̯iw̭ lāu̯ltawe. am ertum tai tı̮ɣ wos totnūu̯lŭm ekwate lāwi: - man ɔ̄s ɔ̄li, aman taχ alawen ań ta lunt narsələŋ ı̯iu̯. ker sampɒ sāt χumn ɔ̄ńꞩawe. tatitəl aman ȯı̯iɣpe ɣən, aman āt'i. tai am ı̯aɣpı̮ɣanŭm, kēr samp sāt χum. taχ mineɣən, tuw ı̯oχteɣən, ı̯ā. ı̯ā ti palnı̯ol=tarteɣən, ārpi, lawi, tot. ı̯a ta pal mus, ārpi ɔ̄wəlt ɔ̄ı̯ka ūnli ārpi sirt tarməl. taχ rɔ̄ŋχuɣleı̯n - ɔ̄ı̯ka, χāp ustən. at'i, tau ūunli, at usti. kitəntı̮ɣ ɔ̄s rɔ̄ŋχeı̮n: - ɔ̄ı̯ka χāp ustən at'i, unli. χurmintı̮ɣ ɔ̄s rɔ̄ŋχuɣleı̯n: - ɔ̄ı̯ka χāp ustən. āt'i tau ɔ̄s ūnli. toχ χurmintı̮ɣ rɔŋχuɣleı̮n. χāp-k at ūsti, am at wāɣlum. aman taχ ala wen. ta χuństaste, ta mini. ɔs ta ı̯armak tɔ̄r ta miste. kȯt'il' tul'a ou̯let sorniŋ oln tul'a ɔ̄ńꞩɒs. ɔ̄ı̯katen miste, ta māɣwes. tuw̭ ı̯oχteɣən, tul'anəl χańꞩawen am ı̯aχpı̮ɣanumna. kon kwalɒs, ı̯armak arsine wis, ɔ̄s toχ χosuw̭laste, ta laplawes. ta minas. arpi ɔwəln sɔ̄l' ı̯ol ta taratɒs. sɔ̄l' ārpi, sɔ̄l' ta pal mus ɔ̄ı̯ka ūnli, ārpi sirt tarməl untum. alm pal nupəl rɔ̄ŋχi - ɔ̄ı̯ka, χāp ustən ɔı̯ka ūnli, at usti. kitəntı̮ɣ ɔ̄s rɔ̄ŋχi - ɔ̄ı̯ka, χāp ustən. ɔ̄ı̯ka ūnli . . . χurmintı̮ɣ . - ɔ̄ı̯ka, χāp ustən tau̯ ūnli, at χolite. at usti - nomsi: sar ı̯u āŋkwe nɔ̄n. sar am ı̯oχtilum, naŋ ūnlən sar. arpi sirt χosit ta mini, ta lakwite. ań ɔ̄ı̯ka ūnli. tuu̯ ı̯oχtəs, ta poꞩuu̯laptaste, witn ta raɣats. i, sunsi ta nātawe. ta nātwes. - ı̯a, kinsum pirakən tā.ārpi ɔ̄ulnəl paɣ l'ɔ̄ŋχ ı̯ās. paɣnūw̭ minas, mań kolriꞩ. pēs kolriꞩ. tuwəl sunsi, ta puin ɔ̄s ı̯anı̮ɣ ı̯il'pi kȯl ūnli. tot luli, kȯl āwi suntt, nowr - aman paɣ mineɣum, aman pes kȯln ꞩalteɣŭm. tuwəl pēs kȯln ta ꞩaltəs. ı̯uu̯ ꞩaltəs, ēkwa ūnli. ı̯anı̮ɣ ēkwa, ꞩūl'əŋ. ı̯uu̯ ꞩaltəs, tittuwes, ꞩail aı̯twes. tep ı̯als. ań ēkwan kitı̮ɣlawe - χȯtal' minekèn? - am, lawi χōtal' mineɣum. χɔ̄t matər mat lau̯ltawe lunt narsələŋ ı̯iw̭ lau̯ltawe. tuu̯ mineɣum. kētwesum. toχ lāwaɣt ker sampɒ sat χumna ɔ̄ńꞩawe. ı̯anı̮ɣ ēkwa lawi: - ań ker. sumpɒ sat χum am pı̮ɣanum. tan ɔńꞩiı̯anəl. ı̯a ta. pāŋkwlaln pāŋk ta salatɒswɔ̯̄r l'ɔ̄ŋχ pattanəl ı̯uu̯ ta ı̯ɔ̄ŋχəste. am naŋn totap kiwərn pinikēlŭm. am pı̮ɣanum ı̯oχteɣt ı̯uu̯ taı̯apawen. tuwəl totapən ta tuu̯ mantaste, ta totap kiwərt ta χuı̯i. akw ertt ta ı̯oχtumanəl suiti. ı̯uu̯ ꞩaltlı̮ɣtasət, atintaχteɣt - a, ruꞩkwe, ruꞩkwe ātəl pāsi. ꞩananəl lāwi: - āt'i. ul nāŋki witəŋ mā, wɔ̄rəŋ mā ı̯aliı̯en, mana marŭm ūı̯ χul aliı̯en, naı̯ attɒntəl ɔ̄smarliı̯en. am nematrɒn at ı̯oχtuwesum. χottəl patne ruꞩ. - āt'i, āt'i ul tuı̯teln. kȯln sampilti, pal'tilti. ta lawi ti-k āt'i nɔ̄ŋχ taratilum. χɔ̄sa tuı̯tiɣlilum, wati tuı̯iɣlilum χotɒl' oı̯iɣpi. nɔ̄ŋχ ta tarɒtaste. lāweɣt: - tawaı̯, laweı̯t, kasərlew! kasɒrlaŋkwe ta ūntəlmatsət ta kasəreɣt. ēte sāt kasərleɣt. χɔ̄tale sāt kasərleɣ̭t. akw ert ı̯ol oı̯uŋkwe ti patwes. ań χumı̯ane lāweɣ̭t. - eı̯, teχam, ı̯ol ti ȯı̯awen. - āt'i, lāwi, am at oı̯awem. am tumaı̯teɣ̭m. - naŋ manər tumaı̯teı̯n. - am manər tumaı̯teɣ̭ŭm. am tai tumaı̯ teɣ̭ŭm. aman ı̯ola usɒm sāw, aman liliŋ elɒmχolɒs sāw. aman χotı̯ute sāw. kasranəl pasann paχwt latsət. nɔ̄nχ l'ul'iɣtasət. - man, laweɣt, sar kaŋkuw kitı̮ɣlaŋkwe ı̯alew. tau̯ tai waɣte, am̅an usɒm elɒmχ. sāw aman liliŋ elm. sāw ta taχasət, kaŋkanəl palt. tuwl ekwan ꞩailaı̯tlı̮ɣtuwes, pasanəl wārwesꞩaı̯ ais, ēkwa lāwi- molɒχ, ı̯ol χuı̯en. tan χot ɔ̄ńꞩam kaŋkanəl, tuu χuı̯uŋkwe minasət. ta χuı̯iɣpɒs. akw ert ekwan ta tuı̯al tawes: - kwalen, kwalen nɔ̄ŋχ. ti ı̯oχtawen. nɔ̄ŋχ ūntɒlmatɒs, naluw tūp lakwasɒs, ti ꞩaltlı̮ɣt sət - naŋ, laweɣt, ꞩar χuı̯amən. - āt'i am at χuı̯asŭm, nas ūńꞩ pattate āɣmaltɒs tona paɣnūw̭ ūntsŭm. - ɔs kasərlew. naŋ sart ı̯ol ke oı̯awen, naŋən man ı̯uu̯ = taı̯apiluu̯. man ı̯ol ke oı̯awew, manawn naŋ ı̯uu̯ taı̯apeln. tuwəl ɔ̄s ta kasɒrleɣt. ēte sat kasərleɣt, χɔ̄talesāt kasərleɣt, kasərleɣt, kasərleɣt. ta kasər leɣt. akw ert ɔ̄ ı̯ola ɔs ti oı̯uŋkwe ti pattwes. - teχɒm! ɔ̄s ti ı̯ol oı̯awen! tiwus. - āt'i, am ı̯ol at oı̯awem. am tumaı̯teɣ̭ŭm. - ı̯a, laweɣ̭t, manər tumaı̯ teɣ̭ən. - am tai tumaı̯teɣ̭ŭm, aman ı̯ol patum ı̯iw sāu̯, aman numən l'ul'ne ı̯iw sāw. aman χotı̯ute sāw̭. am tai tumaı̯teɣ̭ŭm kasranəl ɔs ta pasann lisanəl. ɔs ta minasət. man laweɣt, kaŋkwn kitı̮ɣlew. tau̯ wāɣte. āman ı̯ol putum ı̯iw sāw, am̅an numən l'ul'ne ı̯iw̭ sāw̭. ta minasət. - χot ɔ̄ńsam kaŋkanəl, ēkwa lawi, - kaŋk at ɔ̄ńꞩeɣt χuı̯uŋkwe minasət. naŋ ɔs χuı̯ekēn ı̯oln. tau̯ ta ı̯oln χuı̯iɣpɒs akw ertt ekwan os ti tuı̯altawes - kwalen, kwalen, ti ı̯oχtawēn. nōŋχ tūp ūntɒlmats, ti ꞩalt lı̮ɣtasət. - ꞩar naŋ χuı̯amən - āt'i am at χuı̯asŭm - ɔ̄s laweɣ̭t kasərlew ı̯uu̯-taı̯apen. kasarlaŋkwe ɔ̄s ta ūntəlmatsət ta kasərleɣt. akw ertt ɔ̄s ti ȯı̯uŋkwə patta wes - ı̯a, ɔ̄s ı̯ol ti ɔ̄ı̯awen. ı̯ol ke ɒı̯awe ti ꞩiwkasiluw. - ati, lāwi, am at ɔ̄ı̯awem. am tumaı̯teɣŭm. - naŋ manər tumaı̯teɣən, lāweɣt - am tai, lāwi, sar tumaı̯teɣ̭um aman ı̯ol patum pum saw̭amam numən l'ul'ne pum sau̯. - man kaŋkuw litı̮ɣlaŋkwe ı̯alew, tau̯ waɣte. kaŋkanəl palt ta taχasət - ı̯a ı̯ol χuı̯en mōl'aχ? χotil wine kaŋkanəl. χuı̯uŋkwe minasət. tau ta χui. man χɔ̄sa χui, ɔ̄s ta puwtaltawes. - kwalen, kwalen, ti ı̯oχta: wèn! nɔnχ ta ūntɒlmatɒs. ti ꞩaltlı̮ɣtasət. - ı̯a ta, lāwi kaŋkan χum lāwi ı̯ol patum pum sāu̯, man numən l'ul'ne pum sāu̯. χotjute sāu̯ - kaŋkuu̯ toχ lāw̭i : - numən l'ul'ne pum sāu̯. ı̯ol patum pum mȯꞩa. tawaı̯, ɔ̄s kasərlew. ɔs ta untəlmatsətnaŋ . . . taı̯apen. ta kasɒrleɣt. ēte sāt . . . ta kasɒrleɣt, ta kasɒrleɣt, ta kasɒrleɣt. akw ert ɔ̄s ti ı̯ol ɔ̄ı̯awè piꞩ tal ti marəs. - eɣe, nȯmsi, ı̯a ta ti, ań taχ ta ı̯uu̯ tēwem. akw ert kolkan part pāsatəs. tuwəl kȯlkan partı̮ɣ kit nupəl raɣatası̮ɣ. tuwəl ɔ̄ı̯ka ŋɔŋχ neı̮ɣlɒs. ꞩuləŋ ɔ̄ı̯ka tuw̭əl nɔŋχ ti neı̮ɣlas. kolkann nɔŋχ porı̮ɣmɒs, partaɣe ı̯ȯmaꞩakwe tuu̯ pintsaɣe tuwəl pasan wātan tuu̯ ı̯oməs. lāwi: - ı̯a, ta, ti lāwi manrı̮ɣ sawati len. wapsen! lāwi. at waɣlen. - a? sunsen, kot'il' tul'a uwəlt ı̯aɣāɣin tul'ate tot ta! nan manurəl at χańꞩilen, nanki wapsen! lunt narsələŋ ı̯iw maɣəs ı̯oχtəs. maı̯elen, wos mini. akwa nɔ̄ŋχ ńunsı̮ɣtalɒs, part tarm χuı̯ɒs, ı̯oln ta ńartŭmtaste, wap sēn ta miste. - tii totēln maı̯awes, ta minas ı̯uw̭, ı̯alŭm sāmēn! ı̯uw ı̯oχtəs miname mus χɔ̄n palt tuw̭ ta minas. ań ı̯iwe tuu̯ ta totaste. ı̯uu̯ ꞩaltəs, χɔ̄n waŋən χu mit ɔ̄leɣt. - ı̯a, ta, lunt narsələŋ ı̯iwən totaslŭm, ań ı̯ikwen, ı̯onɣən. saŋkulten, man mataren! an χɔ̄nanəl ı̯uu atim. ta kos sunsı̮ɣlaχti. - χȯtal', lāwi, minas? - tau̯ tuu̯ minas, naŋ kȯlən, ul tot ɔ̄li, naŋ ēkwan palt. - ı̯a ti, nomsi, ań ēkwan ta woı̯wes. – sar, lawi ı̯uw ı̯aleɣŭm. ta minas. kȯl awi suntēn ı̯oχtəssunsi χɔn tot luli. awi koni palt ı̯ol χanuu̯ı̯um l'ul'i. ı̯uw permtaχtɒs ı̯uu̯ ta χaı̯təs. χɔ̄n kȯlna. χɔ̄n wāŋən χumit nupəl lāwi - minen. ı̯alen, tau̯ ı̯ol χanam, am kȯl awi sun tumna. ı̯alen, χot χusate len. ı̯uu̯ totelen. tētal χoluŋkwe ti ı̯emtum. tuwl ı̯alsət, ta χusata sanəl, ı̯uu̯ = totsanəl. ta tittiı̯anəl, ı̯altaptiı̯anəl. aln χolam takwi ı̯uu̯ ta minas, ēkwa te paln. ekwate palt ı̯oχtəs. χotal' ɔ̄lne tēnutəl warwes. ta tēɣ, aı̯i ta ɔ̄lēɣt. χɔ̄n tūwəl waŋn χumı̯ane sipluwanəl saɣrəlatsane (saɣrapasane) pau̯l pors ūs pors ı̯oli paln ta lisane. ı̯anmaltum pȯlχəŋ luńꞩəŋ pı̮ɣēntəl ań ta ɔ̄leı̮ɣ, ań ta ꞩuńeı̮ɣ.