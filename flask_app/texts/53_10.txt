Ōtь kaᵴtanə əriꜧ. Tь minnə tul hajtnə tul kasь hōn ākijuv səlsom. Man̩ āꜧi man̩ piꜧ kasьŋ koluvt. Njohs pun ūj pun jomas pojkuv, hotole ōltьluv? Tь tōvlьŋ sāt lāꜧlьŋ sat unto, koluvt. Hotal̩ ōlnə tōvlьŋ sāt sōha issьt. Njohs pun ūj pun jomas pojkuv, sāt hār hājtom vojkan vijtop hūlŋ ās tal̩huva nūpl ōltьluv. Vōtn sāt ās məsьꜧ tapalt Poŋkŋ tāriŋ jomas māpalt ōlь. Nūmi tōrm āᵴuv sātom sōrni votvijt ōvmaŋ kol ōlь. Tь sōrni. vōtv vijt ōvmaŋ kol kivrt ūnlь. Nəŋlanə hōtal untnə hōtal sōrni saꜧ āᵴuv ūnlь. Sōrniŋ lāꜧlop jalpŋ pasan pohat sārniŋ laꜧlop jalpŋ ulas torml ūnlь. Naŋ nəꜧlan hōtal sōrni saꜧ āᵴa hōləln. Man tь punnə njohs pun jomas pojkuv, aᵴārma vōt man̩ reꜧ jun ōs patь. Naŋ ōᵴnə sārniŋ luptap jalpŋ nəpekn palt tuv ōs hashatь. Sōrni sam jomas ōvlьl āŋkatəln. Man tь punnə njohs sat jomas pojkuva naŋ s̄orniŋ luptap jalpiŋ nəpek ōvlьn tuv ōs hashatь. Man hommōs əriꜧ ōvl jalpiŋl mannьl naŋn pojkilŋva. Man tь latꜧuva kāsalanən kemt. Naŋ ōᵴnə s̄orni nəpek ōvlьn tuv hansəln. Tь jujipalt naŋ ōᵴnə sōrniŋ paḷp sāt āꜧijann nūpil laven. Naŋ najiŋ sāt mā joꜧtom ᵴimᵴar njomp kit sōpekaꜧn naŋ paltn ōs totaveꜧa. Naŋ sōrniŋ tuljop jolpiŋ laꜧlaꜧin palt ōs mastaveꜧa. Man̩ āꜧi man̩ piꜧ jisьŋ hōtal kastьl ōs mastaveꜧa. Ōs naŋ najiŋ sāt mannьl āŋtьŋ ūj jir puvm sōrni tāꜧlьn, naŋ paltьn ōs totave. Njohsьŋ vaŋn nūmpaln nōŋhos mastave. Ōs najiŋ sāt ma joŋhtom tūr ᵴira ōs ᵴira sьjiŋ kentn. Sāt ātop ātŋ poŋkn hoŋhos punltave. Masom hum tāꜧlьn er mastьmat jujipalt, sōrniŋ laꜧla ꜧn tarml nōŋhos tuᵴtaven. Tь jujipalt naŋ nūmi torom āᵴin sātom sāt tovlop jalpiŋ lūvn tan ōs puvijanl. Tь naŋ ōᵴnə sōrniŋ punop jalpŋ lūven tarml naŋ talən. ᵴāt ōvlop jalpiŋ hōmᵴintl̩ vureke hurom vure pattaləln. Minnə tult hājtnə tult nūmpaln noŋhos ālmaven. Naŋ nūmi torom āᵴn sātom, poŋkŋ tariꜧ jalpiŋ mann nūmpalt hōtal minnə sāt ᵴos joŋhen. Tь jujipalt minnə tul kasь man̩ otr jaꜧpn ūnlanə mann jontən. Minnə lūv hājt luv hutiŋ ūs nūmpaln johtən. Hotal minnə sāt ᵴos jōŋhen. Tь jujipalt ōvnə ās vijt sornit nōmtn tiꜧlje mōnlmatəln. Tь hōtal janit sampa jaꜧpiꜧn səlsom man̩ āꜧi kasiŋ kol palt en. Tь sāt hār hajtom vojkan vijtop hulŋ ās tьpalnen. Tovln sāt pupiꜧ ūntom kol nūmpalt, hōtal minnə sāt ᵴos joŋhen. Tь jujipalt sāt tovlop jalpŋ lūven tiꜧpojltəln. Sōrniŋ punp jalpiŋ lūvnl jola voꜧlən. Āviŋ kol āvi nūpl jomen. Hōtal janьt samp hūm jaꜧpiꜧn ōᵴnə, nj̄alə puvmaŋ ki humn āvi palьꜧos punsave. Tь man ūnlanə man̩ ahi man̩ piꜧ kasn koln juv ᵴaltən. Savŋ sāhip sav hūmijanom i nəꜧanom nōŋh ljuljena. Man̩ ahi man̩ piꜧ jisiŋ pojk pojkena. Vōrn minnə sav hūmim vōr uj sōt pojkena. Vijtn minnə sav humim vijt hūl sot pojkena. Jatь nəꜧlanə hōtal sōrni saꜧ āᵴuv, manāvn vijt hūl vōr ūj sōjtŋ ljōŋh huljen. Man̩ āꜧi man̩ piꜧ jisŋ hōtal huljen. Vōr uj sōtŋ jikn jikeln. Jati nəꜧlanə hōtal sārni saꜧ āᵴ sorni ti hōtan janit samp hūm jaꜧpiꜧn səlsom man̩ āꜧi man̩ piꜧ kosьŋ kolnil kona kalən. Minnə lūv hajtnə lūv huriŋ ūsn minən. Minnə tul hājtnə tul kasi hōn, jaꜧpiꜧin ūn lanə sōrni vōt vijt ōvmaŋ kolt sāt hotal tot olən.