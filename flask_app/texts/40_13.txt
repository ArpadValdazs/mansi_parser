Ruꞩ ekvaьɧ ojkaьɧ oleьɧ. Ekvate saka tulmah saka mutraŋ. Kit n̩avram on̩ꞩeьɧ. Ekvaten ratvesьɧ kon puvtmavesьɧ isnasnьl. Tuvьl hotaŋьɧ tьɧlamlesьɧ. Ꞩaraꞩ vatan minasьɧ. Sat pьɧ on̩ꞩьɧ. Sat pьɧ os hotaŋьɧ minasьt. Akv mat elimenьl pьɧane nomseьɧ Sat ꞩaraꞩ alm palt apꞩijaɧuv os kon puvtmavesьt oleьɧt. Ta minast Akv mat ert unlimeten ꞩaraꞩ vatat sunseьɧ, sat hotaŋ ta juvьt. Numьn ta joŋheɧt. Joŋsьt, joŋsьt ten ten jola ta issьt, nolen ta puvtaveьɧ, Akv mat ta unleьɧt ten l̩unꞩeьɧ pileьɧ nomseьɧ alavemen. Itimaŋkve pats, seri pos harilaŋkve pats, pusen elmholasьɧ jemtapasьt,aɧьrisьɧ aniɧleɧt. Postьɧlaŋkve patьs, jaɧpьɧanen laveɧt -Nenan manurьɧ almiaɧuv, manurьl minev. Hotal neɧli, man hotaŋьɧ jemtev. Sir varenel akv palet hurьm hotaŋ akv palet nila hotaŋ.Sir kotelna neɧimtijaɧuv. Man tiɧlamlev. Ta tiɧlamlasьt alpьl sat saraꞩ ultь ta minasьt. sat ꞩaraꞩ ulta at vermeɧt. Hotal untьs, elmholasьɧ jemtesit viten ta patsьt. Paɧ nas sussьt, sopanьl noŋh urijanel. aɧirisiɧ katьl noh taktim onsaveьɧ. Paɧ johtasьt. ahtas kolna johtesьt. Jaɧkьɧane hotal jalaseɧt, ten jun unlьɧ. akv mat sali kelpiŋ taɧьl hajti patamtim kol kiverna juv saltapas, - anum hot tujtelan an mis humna, vor humna alavem. Tujtves. akv mat hum nejlapas, hon nejlpas. aɧiriꞩiɧ neьɧ totsaɧe. minasьt hon usen johtesьt. salin lavves nan savьŋ kont pum manьɧteln, ponal manьɧteln, sat sup varen. sat tal, sat sup varen. Jaɧpьɧanen mastijanen, elmholasьɧ jemteɧt, vasьɧ hotaŋьɧ at jemteɧe. Hon kolna tulvesьɧ aɧьriꞩьɧ. īti aɧьrisiɧ savьŋ kanen mineьɧ poral manьɧteьɧ. saltat ojka sunsi, nonsi matьr harsteьɧ, nomsi elmholas lui teɧьɧ. Hon palt juv johtьs - ekvaɧьn savьŋ kon elmholas lū teɧьɧ. ꞩama olijaɧuv. Ten iti jola at hujeьɧ sup vareьɧ iti. Hon lavi sol elmholas lū teɧьɧ, iti jun harsteьɧ, ten sup vareьɧ akv sup tajte at astis. Holit hon ekvaɧe sьpluvьɧe saɧruŋkve totjaɧe Holit kvalsьt totsaɧe sunen taltuvesьɧ, l̩un̩ꞩeьɧ ju supanen os jot vovsanen totvesiɧ menamen ul saɧrapeln, tartalelen moꞩakven. supanen katen visanen akv sup akv tajte at astis ma kyrɧuŋkve pats, saka kyrɧi. Hon lavi: manьr juv am at vaɧlum manьr juv Torumna at tarataveьɧ, ma saka kyrɧi, at olijaɧuv. Sat hotah ti nejlapasьt, numьl juvьt torumnьl jivьt ti johtьpasьt. aɧiriꞩi̊ɧ palt tuv isapasьt holьl puvthateɧt. Hon sunsi torumna ti viveьɧ. Torum at tarati. ꞩama alijaɧuv, mol̩ah sorumpateɧum. aɧьriꞩiɧ sat hotaɧ pusen supьl mastesanen, pusen elmholasьɧ jemtsьt. akv jaɧpьɧaɧe, sup tajte at astis, kate hotaɧ, tohl pal tuv telim oli. tuvьl hotaŋ tonlьŋ hum. honьɧ untьs. aɧiriꞩьɧ hon oluŋkve lavsьɧ. Hin ojkaten oluŋkve turum a tarati. hon sorumpatьs. aɧьriꞩьɧ torumna oluŋkve at taratavesiɧ. an̩ ta sune an̩ ta olijane.