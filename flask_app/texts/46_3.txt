Lep-tit ɔ̄jka mɔjt. pes porat N'aχꞩumwol't māχu̮m ɔ̄leɣt. aku̯ mat χɔ̄tɒlı̮ɣ jēmtəs ālɣal' nupəl sūnseɣt. ali wȱl' turmanı̮ɣ ta jēmtəss. akw̯ mat ērt ti joχtəs. χaꞩtal mat χum kit pal kātaɣe mus kit suu̯ jiu̯ aku̯ nāŋk aku̯ χɔu̯t. māχu̮m n'alanel, jɔu̯tanəl wisanəl, laweɣt. - l'ul' matər ul jōχtəs. tau̯ lāwi: - nan manrı̮ɣ n'alann, jɔwtann wisann - man pil'ew̯! nɔmseu̯, χɔ̄ntlaŋkwə ērəŋ pateɣən. - am χɔ̄ntlan maɣəs at jisum nan kēmən maχu̮m jɔt χɔntlaŋkwə at pateɣu̮m. ꞩar ke mak χɔntaŋkwə pateju̮m. nan nemataren at χul'ti - man ɔ̄n'ꞩeu̯ aku̯ χum. man saw̯it χɔnt joχti, ta χumjuu̯ jɔt nematər χɔnt at wēriti. - tē! ta χumin χɔt ɔ̄li? - ta χumjuu̯ minas - tau̯ χɔ̄t ɔ̄li? - tul'am urn minas - ɔ̄s tau̯ name manər? - name tul'am ūrəŋ ɔ̄jka - tau̯ mankem jər ɔ̄n'ꞩi? - tau̯ ta sawit jər ɔ̄nꞩi, wāt χum jər! - tau̯ aman mȯl'aχ joχtite? - manu̮rəl tawe wȯwuŋkwə? - naŋəŋ k'ēri, wȯwiluu̯ - χumus wȯwilən? - man wȯwnə ur ɔ̄n'ꞩeu̯ - ar saŋkwəltɒp aku̯ χum wis. saŋkwəltɒp saŋkwəltaŋkwə patəs. akw̯ mat ērt mā tɔrjuŋkwə patəs. ta kēməl jinēte suiti numən nɔrmat, man āni ɔ̄lɒs, pusən jɔln patı̮ɣlaŋkwə patəs. an joχtum χum lāwi: - eɣē, manər nān ta χurip χum ta ɔ̄n'siı̯in. χaꞩ tal χum kɔna kwalas almpal nupəl aŋkwatas. almpal ur turmanı̮ɣ ta jēmtəs. ūs kȯtil'na juntpən ɔ̄tər patəs. lāwi: - manər jāru̮mn patsən? - man joχtuwesuu̯, χaꞩtal mat χumna - χɔ̄t ɔ̄li? - tit ti l'ūl'i tuu̯l'e aŋkwatas - ā, naŋ joχtesən - am. - manrı̮ɣ jisən? - am χūlı̮ɣlasu̮m, mɔlal, lāweɣt tul'am urəŋ ɔ̄jka saka jɔ̄r. - naŋ namən manər ɔs? - am-a? am wit jalpəŋ χum an' ɔ̄lmı̮ɣtasu̮m Lepla suntnɒ nāmu̮m Lep-tit-ɔjka - m̄! ja manər wārimen? - mēn mēnki jɔ̄ranmēntəl jȯnɣimēn. - kasaꞩeɣən ke jȯnɣimēn, tul'am urəŋ. ɔ̄jka lāwi. manarəl jȯnɣimēn - man n'āləl, man kātanmēntəl - χumus pəl kasaꞩeɣən, ta sirəl ta pȯχtası̮ɣ. akw mat ērt, ūs kȯtil' akwaı̮ɣ wȯjꞩlaχı̮ɣ jēmtəs. tul'am urəŋ ɔ̄jka lāwi: - manər, l mēŋki, jɔ̄ranmēn au̯kēmt. ɔ̄lnenəl. pojk̄emēn ta pojtsı̮ɣ Jul'am-urəŋ ɔ̄jka lāwi: - ja LTƆ māra paχwtinēn ɔs. - paχwtimēn. - Jɔrn ēkwan ūl'pa pal tuꞩtsı̮ɣ - ja ta ūl'pa pal χotjutamenn kȯtlēnəl alawə. χotjutamənn. kȯtlēnəl alawə, tuı̯men kȯꞩjiɣ wos ɔ̄li. JNƆ tau̯ n'al ta līs. ul'pa pal jīrenəl tū̮p nas raꞩwəs LTƆ lāwi - an' sar am lı̮̄ɣu̮m. LTƆ līste, ul'pa pal ꞩar kȯtlēnəl palı̮ɣ tolmats. ul'pa aku̯ pāle matər sir mat uj χuril ēlal' tı̮ɣlamlas, aku̯ pale mēŋkw χuril ēlal' χajtaltoχtas. - tam L.t. ɔjka ɔ̄lmənm am taml'e pɔχatur at wāsu̮m - jā, ti manər am jɔr ɔ̄n'ꞩeɣu̯. am ɔ̄n'ꞩeɣu̮m amki waŋən χumim, tuu̯ an' jun χul'təs. ta taj jɔ̄r ɔ̄ńꞩi. am taj at χɔ̄ntlaleɣu̮m. χɔntlan χumim tau̯. tau̯ name aman manər? - tau̯ name ꞩak ɔ̄jka - tau̯ manrı̮ɣ ꞩak ɔ̄jkaı̮ɣ lāwawe. - taı̯ maɣəs ꞩak ɔ̄jka lāwawə, tau̯ n'al at χɔ̄nti, tau̯ ꞩākəl alχati. ꞩāke χɔ̄t ke torəltite jiwəl χɔntli. jiw tarən lȱtəŋ tāɣl χusmatite, jānı̮ɣ man man! χɔnt, pusen tot ꞩama ta watjane. - ta χurip tā? - ta χurite tā? men wit jalpiŋt ɔ̄lmu̮mēn pɔrat akw mat ērt at sāt χumiŋ χɔnt joχtəs. am kɔn at kwallasum. isnasəl nənal'aŋkwatasu̮m, at sāt χumiŋ χɔ̄ntm nas āti χolam! ꞩāke χɔ̄t torəltamte. tɔru̮m tēlu̮m janı̮ɣ nāŋk tarəŋ lȱtəŋ taɣəl χusatamte. χɔ̄nt pusen ꞩama ratme, χolamt. tūp aku̯ χum arı̮ɣtam. tuu̯l am ta lāwsu̮m - Ja tiı̯, naŋ namən aku̯ χumna pante mus, namən ꞩāk ɔ̄jka wos ɔ̄li. name an' akwaı̮ɣ taꞩak. man' ēꞩən ānum mājelen? - ti āti mı̮ɣluu̯. takwite kitı̮ɣleln. mini ke minēn. āɣi kitı̮ɣlawəs nomte patəs, pȱri ta wārsət. sāt χɔ̄tal pȱri tesət n'ɔllowit χɔ̄tɒl LTƆ ēkwatēntəl minuŋkwə patsı̮ɣ āɣi ērjuŋkwə pats. āɣi lāwi - aman manrı̮ɣ LTƆ palt minasu̮m, toχ χumtal wȯs ɔ̄lsu̮m. LTƆ ta porat ta kēm kantmajawəs. siraje leı̮ɣmataste, ēkwa kȯtlenəl supı̮ɣ kȯs sāɣrapaste siraj sis ulta, sākwalik χuril ēlal' tı̮ɣlamlɒs. jomas palitn̥ χajtalas, jou̯te almajaste n'al juı̯i pall liste. nēte juwl'i permtaχtı̮ɣlas, jarmak tɔ̄r arsin ꞩepnəl leı̮ɣmataste. tɔr arsinētəl. n'al χɔsuu̯las. LTƆ n'al supı̮ɣ tolmats. LTƆ lāwi: - an' naŋ ɔ̄lən naŋki, am ɔ̄leɣm amki. nēte lawi: - naŋ naŋki ɔ̄len, am amki ɔleɣu̮m, naŋ ul nuraꞩen, am at nuraꞩeju̮m. - an' ɔs jomas ū̮lu̮m ɔ̄leken! LTƆ minas, juu̯. juu̯ joχtəs, ꞩak ɔ̄jka lāwi: - am mol χɔ̄tal χunteju̮m naŋ ērtum nē χajtalasən. χajatalasum, χūlislum. Manər tawe tɔχ jomaꞩakwə χūl'uŋkwə, matarəl miŋkwə ēreɣt, wos āmpetəl ɔ̄li, - anum tarateln, am jaleju̮m . - Ja tou̯li, rɔtaɣ ɔ̄len ꞨƆ manər nas kas̄ı̮ɣ tau̯ jɔte χɔntlaŋkwə. tau̯ ɔs ta χurip nē am molal kittı̮ɣ minamamēn porat, sirajl kɔs sāɣrapasu̮m siraj sise ułta sakwal'ap χuril ēlal' tı̮ɣlamlas, n'al juji, pall n'al kos lislum, tɔ̄r arsinəl n'al χosuu̯laste, n'alu̮m supı̮ɣ tȯlmatɒs. ɔs jȯmas ū̮lu̮m mēn wārsu̮men. tau̯ at nuraꞩi, am wası̮ɣ at nuraꞩeɣm. tau̯ takwi wos ɔ̄li, am amki, wɔs ɔ̄leɣum. ēlal' ta ɔ̄lmı̮ɣtası̮ɣ an' ta ɔ̄leı̮ɣ, an' ta ꞩun'eı̮ɣ.