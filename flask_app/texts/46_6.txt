χɔ̄rtχan puu̯ne χum. Pes pərat n'ɔrt χūru̮m χum ɔ̄leɣt ꞩan'anəl - āꞩanəl pusən ākwat. tujt patəs sāt tɔ̄ras. akw χɔ̄tal jēmtəs janı̮ɣ jaɣpı̮ɣe lāwi: - mineu̯ wȯrn, χɔ̄t ērəŋ sɔ̄rp χɔ̄ntew̯. sȯu̯tnɒ minasət. sȯu̯tt tujt kit χujpuln tɔ̄rɒs. akw mat ērt sāɣil χɔ̄ntsət. muu̯ltasanəl, l'ɔ̄ŋχanəl χɔ̄ntsanəl. suu̯nɒ patsət. lāweɣt. - juu̯ χartu̮ŋkwə saka χȯsa. artalaχteu̯, χotjutuu̯ pēlp. janı̮ɣ jaɣpı̮ɣēn lawi - sulintan lēŋɣən nɔŋχat alimi jȯln puwilu̮m. lēŋɣn χɔ̄ntsət, janı̮ɣ jaɣpı̮ɣe χājtəs, lēŋɣn nɔŋχ at ālimɒs, puwəste. kȯtil' χumitēn χansaŋ ꞩɔpər wāpitēnəl kwalāpɒs, nɔŋχ tı̮ɣlamlaŋkwə at alimas, puwəste. man' χumitēn ꞩɔpər χɔrtχan tı̮ɣlamlas, nɔŋχ jɔmas kēmn tȱppatɒs, puwəste. ja mineu̯, ku͕ritijanuw̯, tit at alı̯januu̯, juu̯ l'apan wos jȯχteɣt u͕ꞩ alı̯ajanuu̯ tal'χəŋ sɔl' wārsət. sɔ̄rp l'ɔ̄ŋχen minasət. sɔ̄rp l'ɔ̄ŋχ tāl'χəŋ sɔl'il puu̯tuŋkwə patsanəl. puu̯tnenəl pɔrat lāweɣt. - sɔ̄l' ke tɔ̄ru̮mn sumlum jalpəŋ uj ɔ̄sən ke, χuri sippa sipəŋ uj ɔ̄sən kem, sipən almēln tɔrɣen. sɔ̄l' ke tɔ̄ru̮mn sumlum saı̯iŋ pāl' ɔn'ꞩeɣən ke χūlēln: χuri pɔrχu̮p pɔrχəŋ, uj ɔsən ke pɔrχən almeln! sāt uj ꞩan'anəl χajtuŋkwe ti patɒs jɔmas palit χājtəs, peꞩı̯ēri patsɒŋkwə patɒs. sāt uj sɔ̄r panəl χājtuŋkwe patɒs. jɔmas palit χājtɒs, ɔ̄s peꞩı̯eri patsaŋkwə patɒs. sāt uj tūml'aŋkwe, tau̯ sartn χājtuŋkwe ta patɒs. kitχujpəln tɔ̄ras tujt. talkwa jiw tal'aχn tujt lapu̮ŋkwe. patɒs. kars jiu̯ kȯtil'n lapi. ali n'ɔ̄r kȯtil'n jɔχtu̮manəl pɔrat χūru̮m χum janı̮ɣ χumjanəl wāɣtal patɒs, χul'təs kit χum ta n'au̯lχatsı̮ɣ. ali n'ɔ̄r ɔ̄u̯əln jȯχtumēn pɔrat kȯtil' χumite ɔs ti χul'təs; waɣtal patɒs. man' χumite ta n'au̯lχatɒs ꞩārɒꞩən jȯχtəs sunsi χājtnenəl nāŋki. samn pattəsane lāwi - χājtu̮m kēmən tiı̯-a? pal'anəl ēlal' pinumtalsanəl sis χosit pi juwl'e pinumtasanəl pusən jol l'ulumtasət. akw l'ulum mātēnəl pusən n'all ta paχwtsane. χumus l'ulsət pusən ta patı̮ɣlasət jɔ̄rn ēkwaı̮ɣ - ɔ̄jkaı̮ɣ χɔ̄ntəs lāwi: - am tananəl χotal' tɔtjanu̮m nen minēn ti mɔrsəŋ mān sāt uj jaktlēn, tajēn. naŋən mēn manarəl mı̮ɣlamēn? - nematər at ēri, ānum. takwi juu̯ ta minas, mātēn. jɔ̄rn ēkwaɣən ɔ̄jkaɣən juu̯ ta χarwest. tenki ta tēsanēn. an' sɔ̄rup alam χu̬͕m juu̯ jȯχtəs nas āti kȯtil' jaɣpı̮ɣe u͕ꞩ ti jɔχtu̮m, ēntape iŋət pēstite. janı̮ɣ jeɣ͕pı̮ɣe tājim ūnli, u͕ꞩ ti jɔχtum ɔs. jeɣ͕pı̮ɣaɣe lāweı̮ɣ: - ja χɔ̄t jɔχtalasann? - jɔχtalasanu̮m, ꞩarɒs wātat pusən alasanu̮m. – n'ɔu̯lanəl χȯtal' tɔtsann - jɔrn ēkwaɣən-ɔ̄jkaɣən misum - ja, ul u͕rken, manarən ali? - mánrı̮ɣ at aleɣu̮m. - sɔ̄l' ke ta janit wāɣəl pēlp mȯl'aχ ke ɔ̄sən ti χɔ̄tɒl jalen, sāt sɔ̄ru̮p palin pusən tɔten. ēt kȯtil' pɔrat tup jɔχten. - manrı̮ɣ at jɔχteɣu̮m. at ke āɣtjin, jaleɣu̮m. jȯsaɣe wȯtajas, ta taχas. jeɣpı̮ɣaɣe rȯŋχeı̮ɣ: - ja tiwu̮s! māk ēt kȯtil' pɔrat tup jɔχten! - jɔχteɣu̮m. - akw man sɔ̄ru̮p puŋk tɔten! - tē, tɔteɣu̮m jɔ̄rn ēkwaı̮-ɔ̄jkaı̮ɣ palt jɔχtəs. n'ɔwəl' pusən tɔtimet. mol'am taχ tim sɔ̄ru̮p pal'ət jakətlapsane wȯjkan pū̬ti kiwərn tȯχrəsane, akw tu̬məlānkw puŋk almajaste ɔs ta tojuu̯las. juu̯ jɔχtumēt maχmane iŋ ūnleɣt. - ja, jalsən? - jalsum ēt kȯtil' iŋət jēmti - sar lāꞩal, me naŋən artalilmēn, χȯlit. mēn mēŋki jalimen. χȯlitaneı̮ɣ jēmtəs tu̬məl'āŋkw puŋk pajtsət, - ja an' jalen! jeɣpı̮ɣaɣe ēntχatsı̮ɣ jȯsanēn wȯtajası̮ɣ minuŋkwe patsı̮ɣ χumı̮ɣ nēn kitaχ sɔ̄rp puŋk tɔtēn! χurmit χɔ̄tal māk jɔχtēn! jēɣpı̮ɣaɣe minamēn n'ɔlolowit χɔ̄tal jɔχtsı̮ɣ. - nēn manər warsən? am nenan kinsuŋkwe alɣ ti minasu̮m, am nȯmseɣu̮m nēn aman jɔ̄rn ēkwaɣən ɔ̄jkaɣən aman alwesən! - āti, mēn tı̮ɣı̮l minam n'ilit χȯtalamēnt wȯril tatuu̯ jɔχtəsamēn. sɔ̄rp puŋkawmēn wisaɣmēn, juwl'e ɔs n'ila χɔ̄tal jismēn. āpꞩitēn mu̬winti - am at āɣiteɣum, nēn tɔt ɔ̄lsən - āti! jalu̮m kēmmēn ta - mȯl χɔ̄tɒl ānumn nēn manrı̮ɣ at āɣtjən? ti kēməl ēlmχɔlas artalaŋkwe atēri. χɔrtχan puu̯neχum n'ɔr ɔ̄jka man' pı̮ɣe.