isχȯre alam χum (pȯtər). Kit χum wɔ̯̄rn minasi̮ɣ. wɔ̯̄rn i̯oχtəsi̮ɣ, tal kol wārsi̮ɣ, aliꞩlaŋkwe patsi̮ɣ. akw χumite akwai̮ɣ χui. ta kēm ūlme ńaŋra; akw χumite pūt wār, at χūlite. akw χumite kantmuŋkwe patəs: - naŋən aliꞩlan porat moꞩꞩanūu̯ χui̯uŋkwe ēri! ūlməŋ χumite nomsaχtuŋkwe patəs: "manər wāruŋkwe. isχorum aman sɔ̄l' ńal'n at patawe?" akw mat χɔ̄tɒl akwi̯ot minasi̮ɣ. ūlməŋ χumite sartnuu̯ iuu̯= i̯is. mȯl'aχtaχtim pȯ̭ŋk pattatēn ńal' wortəs. tuwəl tēp i̯alasi̮ɣ, i̯ol=χui̯asi̮ɣ. mot χumite nematər at wāi̮ɣ. - ulməŋ χumite alpəl kwaləs pūt wārəs, akw χumite iŋ χui. pūt wārəs, tuwəl ńal' sunsite. χansaŋ ꞩɔ̄pər patime. tuwəl tau̯ ꞩopre nāin paltəste. akw χumite nȯ̭ŋχ=kwaləs, tēŋkwe patsi̮ɣ. - ŋaŋ manurəl alpəl kwalsən? ,- akw χumite kiti̮ɣlaχti. - am, lāwi, - ńal' wortsum, ꞩɔ̄pər patime, pȯ̭ŋk pattamt. tuwəl akw χumite lāwi: - mana χurip, χata, sunsilamēn! - am, - ūlməŋ χumite lāwi, - nāin paltəslum, nain tai̯wes. - nain paltuŋkwe at rɔ̄wəs, - akw χumite lāwi, - ti ꞩɔ̄pər naŋki iuu̯ tēŋkwe ērəs. ta porat isχorən naŋ paltən i̯ȯχlənūu̯. ań taχ mol'aχ sorumpateɣən. - am, - lāwi, - aɣmtal manri̮ɣ sorumpateɣum? ɔ̄luŋkwe patsi̮ɣ. ań ūlməŋ χumite wasi̮ɣ at oi̯awe. i̯uu̯ minuŋkwe patsi̮ɣ, wāɣtal patəs. wasi̮ɣ at ȯi̯awe. tuwəl i̯uu̯=i̯oχtəs, āꞩe lāwi: - tui̯aı̣an=ke, lilin nēı̣ɣ͔lanuw̯, ań taχ at nēı̣ɣ͔li. tui̯aɣan=ke, ꞩɔ̄pər rēpiti, ꞩɔ̄pər muŋi kisnūwamen, ꞩɔ̄pər muŋi ńartāɣəl i̯uu̯=ai̯alanuwən, tuwəl lilin nēı̣ɣ͔lanūwən. - Manurəl naŋ tu wārmal' wāɣ͔lən? - pi̮ɣe lāwi. - tai māɣəs, - lāwi, - ti ꞩɔ̄pər muŋi i̯uu̯=tēnūwən, tuu̯əl kakər kiwərt mań ꞩɔ̄pər i̯ani̮ɣmanūu̯, ta porat isχor i̯emtnūu̯. ta latŋane tūp oi̯uu̯pasət, pi̮ɣe sȯrumpatəs. tau̯ ti wārmal' artalan māɣəs wārəs, tawen mȯꞩanuu̯ χuı̯uŋkwe ērəs.