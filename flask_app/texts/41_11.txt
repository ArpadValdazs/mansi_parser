Jipьɧ erьɧ. Jipьɧ ojka oli. Sat moꞩ ne, man̩ mos ne Naŋ ti saptan pal oulьͦn Nomtьŋne nomtьn ke patnuw. Naŋ ti saptaŋ pal oulьn ti untuvum. - Ur jipьɧ punьŋ sor, Tip jipьɧ punьŋ sor manьr vareɧum, náŋь̂ntьl noutup almajave. Noutupьl ta ojka ta kotralave. Lav minam, lavьŋ nomten johtuves. Kant minam kantьŋ nomtьl Kon-ta-kvalas. Numi pos aꞩum il tovpa tovьŋ jiv tal̩ahna ūntьs. Kant minam kantьŋ nomtьl ta pūvvki. Tujt seŋkvьŋ seŋkvьŋ hotal vos varnuvьn. Sat moꞩ ne unlan surmaŋ kol surmate vos pāteri. Sat mos ne holit kvalsьt, Kolanel ꞩar lap porŋajtime. Akv elmip sāt ker mantьl ta kos hьleɧt. Ꞩar nematьr at vermeɧt. Tip jipьɧ punьŋ sor Os ta johtьs. - Sat moꞩ ne, man̩ moꞩ ne nomtьŋ ne nomtьn vos patnuv. Sat moꞩ ne man̩ moꞩ ne lavi: - Ti ati hun̩ ke ta olmьɧtasьɧ. Hosa olsьɧ, vati olsьɧ, elmholas hurin at pati. Akv mat ēt hujimeten pohe nupьl nete aŋkvatas. Mana telum naj hum huji, Mana telum otьr hum huji Kos sinumtite. Tip jipьɧ punьŋ sor huji, Os ta huji. Os pohe nupьl āŋkvatas. Mana telum naj hum huji, Mana telum otьr hum huji, os kos ulta sinumtite. Tip jipьɧ punьŋ sor huji, os ta huji. Hosa hujas, vati hujas, Pohe nupьl os ta āŋkvati. Mana telum naj hum huji, Mana telum otьr hum huji, Ulta ta sinumtite. Elmholas hurin uꞩ ta patьs. Ti erьɧ erɧuŋkve patave, tujuŋkve pati. Ertum jis porat. Jipьɧ tujt vovьs. Hun̩ tujt atim, ti erьɧ erɧave, man jipьɧ holt puvkave. Tujt tujuŋkve ta pati. Hun̩ jipьɧ takvi pavki turapьɧ jemti, tujpijiɧ jemti. Tau nas kasьɧ at pūvki. Ti erьɧ uj jikvne porat at erɧave.