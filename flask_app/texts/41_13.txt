Mahruj erьɧiŋ mojt. Kerьŋ n̩al paŋhit ja, touliŋ n̩al paŋhit ja. Lunt sah olne mesɧiŋ ja, Vas sah olne mesɧiŋ ja. Ponal ker hap supe naluv-nariɧtaste. Amp n̩elm tū̊p supe vьɧ ta talas. Ta tovanti. Hosa tovi, vati tovi, man̩ erьɧ, man̩ kasьl. Lavi - Seɧ͔iŋ tun̩ter ojkariꞩ, hul̩mьŋ tun̩ter ojkariꞩ Hul̩ne jot ta lakvanti. Hosa minas, vati minas, Akv pavьlna johtьs. Seɧ͔iŋ tun̩ter ojka paɧ kvalen, Janьɧ sort hul pēātsuv - Turum luvьn pelave. Toha ta tovanti. Hosa minas, vati minas, Os akv pavьlna johtьs. - Seɧ͔iŋ tun̩ter ojkariꞩ Uns hul pēātsuv, hul tēŋkve paɧ kvaln – Āti, turum luvьn pelave, Toha ta tovanti. Man̩ erьɧ, man̩ kasь͗l, Seɧ͔e jot lakvanti, Hul̩me jot lakvanti. Hul̩mьɧ tun̩ter ojkariꞩ, seɧьŋ tun̩ter ojkariꞩ Akv pavьlna johtьs. - Hul̩mьŋ t̩un̩ter ojka Supьɧ hul pēātsuv. Supьɧ hul tēŋkve pāɧ kvalen - Kvalьɧ-kem kvaleɧum, Supьɧ hul tēŋkve hule ātьŋ. Pāɧ ta kvāls. Supьɧ hul anil unttuves, supьɧ hul anite pusen tēste, Kona kvaluŋkve patьs. Kut̩u hьlum voŋhan Jola raɧatas. Puki palьɧ pokmatas, kat pasьɧlap hajtaves, pūkite lap juntleɧtaves os ta tovanti. Seɧe jot ta lakvanti, seɧьŋ t̩un̩ter okariꞩ. Hulme jot ta lakvanti, hulmiŋ t̩un̩ter okariꞩ. Akv mat paɧ kvalas. Vor salin juv tajapaves. Vor sali nůpьl lavi - Juntup sam oꞩa ꞩȯhril Palьɧ ti silajeɧum. Vor sali lavi - pukim ul silēln, am sopasumnьl kon-kvalen. Tur harin saka lun̩ꞩiŋ lun̩ꞩin periɧlavem. - Pal asumnьl kon-kvalen. - Pal asьn saka hantьŋ. Vor sali puki, palьɧ ta ꞩilajaste. Kon kválāpas os ta tovanti. Akv mat ert pasьɧlap l̩uli: - Seɧьŋ t̩un̩ter ojkakve, hotal mineɧьn? - Hontlaŋkve mineɧum. - Hotjut palt mineɧьn - Meŋkv ojka palt mineɧum. - Manarьɧ - Aɧьŋ kolum, pьɧьŋ kolum alas. Mol̩ah asten, minimen akv jot Pasьɧlap ta astis. Ta minmьɧtasьɧ, ta mineьɧ. Hosa minasьɧ, vati minasьɧ, noutup luli. - Humьɧ, hotal̩ minijen - Hontlaŋ minimen. Noutup, asten, mol̩ah, minev. Noutup ta astapas. Ta mineɧt. Akv mat nouthatne part l̩uli - Mahum hotal̩ minijen? - Hontlaŋkve minev, nouthatne part, asten, minev! Ta astapas. Ta mineɧt. Akv mat ert, hul jakatlan n̩al̩ꞩiŋ port l̩uli. - Hotal̩ minijen, mahum - Hontlaŋkve minev. Mol̩ah asten, minev. Part ta astapas. Ta mineɧt. Akv mat minimenel por sān unli. Por sān lavi: - Nan hotal̩ ti savit hum athatsьn? Nan hotal̩ ti savit hum minijen? - Mol̩ah asten, por sān, minev. Por sān ta ástāpas. Meŋkv kol ojka kolna ti johtesьt. Ēti johtesьt. Por san araꞩen ram̂sanel Hul jaketlan n̩al̩ꞩiŋ part. Avi suntna nortsanel. Mahruj ta hajtas. Meŋkv ojka huji. Mahruj tuv ta minas. Meŋkv ojka palt hajtas. Mahruj lavi: - Meŋkv ojka, tusan ti pusen ti hurtalijanum. Meŋkv ojka noŋh-ta-kvālapas - Ꞩan̩en tiniŋ hola uj! Sar am ul̩a pal noŋh palteɧum, am naŋьn sar ꞩopitilum! Meŋkv ojka ul̩a palьɧ ta rautasite. Ta porat por sān ta pókmāti. Meŋkv ojka samaɧe ꞩar lap-tahasьɧ. Meŋkv ojka konal̩-kos hajtaltahtas. Hul jakâtlan, n̩al̩ꞩiŋ partna johtūvpas. Laɧьl pattaɧe; volkatasьɧ. Honi ti raɧatas, meŋkv ojka. Mahruj roŋhi: - Noutup, jejen, rāten, rāten! Pasьɧlap, pasjen, pasjen! Nouthatne part, rāten, rāten! Mahruj Tau taj ta húrtāli. Meŋkv ojka ta alasanel. An̩ ta oleɧt, an̩ ta ꞩuneɧt.