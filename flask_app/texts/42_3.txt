Uj erьɧ. morah vatne sāt n̩ārumt uj jomne mesɧьn l̩oŋh uj pьɧ jomeɧum. toh jomimen. morah vatne sat n̩arumt sat tarjum unleɧt. uj ta lomijahtuŋkve patsum. hum lakvne vati usil uj ta lakveɧum, lomijahteɧum. puvne uj man̩ pasьn l̩apan ta johtesum. paul kvalne ken̩ꞩiŋ turьl, us kvalne suiŋ turьl ta kvalapasanum. sat tarjum tьɧlamlasьt. morah vatne sāt n̩ārum sat ꞩos joŋhjanel. sat tarjum man̩ tarjum lavi: - ꞩanin tinьŋ hola uj manaven rohtuptalam, simuv ovьl pakvnaltalam, simuv ovьl manavьn pakvnaltaslьn. morah vatne sāt nārьn naŋ toh holtilьn. pakve telum, pakvьŋ urьn johteɧьn. il tovpa tovьŋ ul̩pan hum hāhne hurum usil naŋ haŋheɧьn. tal̩hьŋ jiv tal̩ehna naŋ johteɧьn. kar palit hosa pakv naŋ manuteɧьn. manumtanen porat tal̩hьŋ jiv talehnьl jol vos torьltahteɧьn! uj on̩ꞩne jalpьŋьn tosam tovpa tovьŋ jivna tara vos sunsave - am il tovpa tovьŋ jiv talehta, manarum kinseɧum? uj on̩ꞩne jalpьŋ nomtьl ela jomanteɧum. morah vatne sāt n̩arum toh holteslum. pakve telum pakvьŋ urna johtesum. pakv tēpine opꞩikem pahvetьɧlam, kar palit sav pakv pal savьl ataꞩleɧum. At-taɧьntattal pajpum ovьl tьɧьl hun̩ taɧьnti? il tovpa tovьŋ jiv tal̩hēt pakv pakьŋ jomas turьl tan man roŋhaꞩli. - pakv tepi-ne opꞩikve anum janьŋ sampa samьŋ pakv, jola vos lьnuvьn! mot pakv lьɧ takvi n̩erьŋ sop oulenьl arьɧtan pakv pal jola lьɧ. mot pakv pal lьɧ, os akv ta hurip uj on̩ꞩne lavьŋ nomtumna johtuvesum. - ꞩanin tinьŋ hola uj! naŋ kars jiv tal̩hent numi pos aꞩmen varьɧlam saŋk husnaŋ? hosa tuv, ꞩuniŋ tuv aꞩmen punsьs. pakve telum, ꞩuniŋ tuv varьs. kars jiv tal̩hent ta kos ꞩuninьl teɧьn akvaьɧ olne paŋk n̩ovьl̩ naŋ vos oleɧьn! numi pos aꞩmen ma torumt aꞩirum n̩olpa n̩olьŋ hotal vāri. pakv - toŋhi man̩ hojtьl naŋ vos ꞩakьrleɧьn. am akv sos varne vojumtьl. saŋk husnaɧ hosa tal vojum jot holtilum. uj on̩ꞩne kantьŋ turьl ela jomanteɧum. il tovpa tovьŋ jiv perjeɧum. osьŋ tarpa, tarьŋ jiv hontsum. hum hāhne hurum usil haŋhilum. tal̩hьŋ jiv tal̩hēn jóhtēsum. kar palit hosa pakv manumtasum. ta porat juvle olne kit ꞩukam juvle ta hisatasьɧ. akv mat ert noŋhal̩ kos saŋkamleɧum. uj on̩ꞩne jalpiŋum moꞩ at ta tara sunsime. tosem tovpa tovьŋ jivna uj on̩ꞩne jalpiŋ moꞩ at ta tara sunsime. numi pos aꞩum, hulah n̩ol solit hol savьl punsi. hasli puŋk solit hol savьl vari. ma perpa perьŋ kol varne nomtna pátāvem. ker elmip kit mantup vьɧaɧum. ma sьrpa sьrьŋ kol vormal̩teɧum. ol̩ateke hurum altil tulilum, saɧьŋ uj jomas puŋkum tulilum. jomas pal katla palum nortilum, lou lomtpa lomtьŋ saptaьɧ nortilum. vor ti pal katla palum lepilum, sat lomtpa, lomtьŋ lepta lepilum. sipe jaktim tarьŋ ulum sat savlat hajtьlteɧum. akv mat ert titьŋ jiv titumta n̩uvitaŋkve patves. uj on̩ꞩne kit aŋkval huntleɧum. usьŋ otьr ojka janьɧ pьɧ janmaltalam har pasьɧ janit kit loŋi l̩ov l̩ovьŋ jomas turьl l̩ulimem. usьŋ otьr ojka janьɧ pьɧ pьɧ ꞩaɧtum kat jomas ovьl ꞩaɧtum laɧьl jomas ovьl jivv (juv?). Tьɧ johtuvpas. vort hosnap, hoꞩnaŋ jovt hurьm tul̩a paŋhit pan̩ꞩi. Pan̩ꞩite. Hartьɧlaŋkve patьste. Tajmьŋ ajmьn kit hulah ꞩilehtьm joŋheьɧ, vol̩ehtьm jonheьɧ. ta porat uj on̩ꞩne lavьŋ nomtьl kos kvalapeɧum. japak tān mirьŋ sui savetьl tů̄p suitas. ne uj ke osum nila keŋnum pestave. hum uj ke osum at veŋnum pestave. n̩arak nir, kisьŋ apan unttavem. n̩ar jiv olne vaɧьŋ hunt usьŋ otьr ojka janьɧ pьɧna huntmavem. aɧin pavьl, pьɧьn pavьl ouvьlna johtimen. uj on̩ꞩne nila roŋhum roŋhave. uj on̩ꞩne at roŋhum roŋhave. vit jonьɧ jonjave, Tujt jonьɧ jonjave. Hurum tal palit kol tulavem, Hurum port poŋhit norman unttavem. ne uj ke osum, nila ētum toulьꞩ jonjave, hum uj ke osum, at ētum toulьꞩ jonjave. man̩ pupьɧ l̩oŋhan l̩uleɧum ke lilite pupьɧ nupьl pati. man̩ oln samliŋ suil l̩uleɧum. janьɧ torum l̩oŋhan-a ke l̩uleɧum, janьɧ oln samliŋ suil l̩uleɧum. kajiɧ ujiɧ!