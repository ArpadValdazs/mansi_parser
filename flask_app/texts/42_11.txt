Akv hum oli. Jomas janit pьɧriꞩ onꞩi. Pьɧriꞩentьl vorna minasьɧ. Vorna minasьɧ, vor kolēn johtesьɧ. Ta aliꞩleьɧ. Semьl uj vьɧьr ta aleьɧ. Ja ta, ojka aɧmьl jemtьs. Aɧmьl jemtьs, sorumpats. N̩avrame man̩ hotal̩ minuŋkve at vaɧ. Aꞩe tuv hot ꞩopitaste, olum kolen ꞩopitaste, mot part kol vars, tot oli, Tujiɧ jemtьs, tujt hot tolas. Tui vatan, suj vatn n̩al̩ vortьs. N̩al̩ vortьs, jali, n̩alen akv n̩alen, kitьɧ hurьm ꞩopьr ꞩaltmete patave. An̩ pьɧriꞩ tenut aliꞩli ta ta n̩al̩anetьl. Akv matert n̩alenen jals, juvle juv, kolēt ul̩a teɧ. Hotpan ta johtuvesum. An̩ kolēn juv ꞩalti, akv nē unli, pot nalumt pajtahti. Pot pajtahti, ta kem vojiŋ n̩ovьl pēātime. An̩ ꞩopьriꞩane hot pal ovьlna tuv pinsane, ꞩoprane pohan tuv untьs, tot unli. Haꞩtal ne. An̩ pot pajtahtas, paɧ untuves, anin hunves. Akv oule ne kasajil pinves pinves, akv oule hum kasajil pinves. Ja, an pьɧriꞩ nupьl lavьs: Am nupьlum olne nomtьn ke oli, tajen. Unli. An̩ ne os lavьs - Am nupьlum olne nomtьn ke oli, tajen. Hurmintьɧ os lavьs - Torum olne otьɧ jurtьɧ olne nomt ke on̩ꞩeɧьn, tajen! Vosьɧ hotal̩ ꞩalti, ti untьs, teŋkve. Tesьɧ ajsьɧ, an̩ anijane nete ꞩopitasane, ti oleьɧ tuvьl akvjot, Hujne pora jemtьs, (hujne maten ꞩopitaves,) takvi pohen hujne ma ꞩopitas, an̩ pьɧriꞩ tuvle ta hujas. Molal man ꞩopьr alas, an̩ uꞩ pьl ꞩopьr aluŋkve pats. An̩ pьɧriꞩ tuvьl haniꞩtaves, sorup ali, n̩ohos ali, leŋьn ali akvaьɧ. Ja ta. An̩ pьɧriꞩ nete lavi - Hap varen - Ja ta hap hot mus varake, am at haseɧum. Hap varuŋkve at haseɧum. - Ja naŋ sar, laven, janьɧ jiv saɧreln. An̩ jiv saɧruŋkve lulis, jive jola patьs. Jive pats, ohstaste supьɧ, An̩ jive hapьɧ varuŋkve pats. Tan saɧraꞩlahti, masterьɧ takvi ta tēli. Hapьɧ toh i jemtьs, astьs. Ta hurip hap, maꞩter hap, sunsuŋkve pomaꞩiɧ oli. An̩ ne lavi: - Am vata hum ruma on̩ꞩeɧum. Joli men, tuvle. Semьl uj vьɧьr uj hapen taltsьɧ; minasьɧ vata hum rumaten palt. Tuv johtesьɧ, manьr tenut oli, kalasi, sakari̊, jovteьɧt. Ja ta, vina aman at vetra vina visьɧ. Kolas, parsa sup tultuves, - Amki mirumna nen palten totave. An̩ netentь̄l ta minasьɧ. Ten minamen juji palt, parsa sup ta taltaves kolas, jarmak tor, kvalɧe, pusьn taltaves. Ten juv minasьɧ, juv johtesьɧ. Ten juv johtmen hurmit hotal, an̩ parsa tuv totves. An̩ pormase, kolase patute paɧ ta alntavesьt. Hotal̩ olne nuje, jarmake nas tovar, pusьn paɧ alntavesьt. Ti pormas paɧ patum juji palt, an̩ hotal olne sorup (toul, ꞩopьr pun,) semьl ujil vьɧьr ujil, parsa os ta taltaves. An̩ mahum tuvьl ta minasьt. Mahum minam juji palt, an̩ ne kit jarmak saɧi juntьs, kit jarmak sup juntьs, n̩ohos saɧi juntьs. - Ja tah, lavi, ti n̩ohos saɧi, os jarmak sup os jarmak tōr ꞩanumna majen. Kit jarmak supьɧ aꞩumna os majen. Holit hotal, ꞩanaɧum, aꞩaɧum naŋ paltьn mujluŋkve tьɧ johteьɧ. Ēt hujasьɧ, holit ekvaьɧ ojkaьɧ johtesьɧ. Vinal pasanьl varaveьɧ, vapsen ta tittaveьɧ. ajtaveьɧ. Aman namьŋ sāt aman suiŋ sāt tesьɧ ajsьɧ, akv mat ert ekvaьɧ ojkaьɧ minuŋkve patsьɧ. Ojka kit jarmak sahьl majves, kit jarmak supьl majves. Ekva n̩ohos saɧьl maves; jarmak supьl majves, jarmak torьl majves. Aniɧlahtasьt, sipьɧlahtasьt kittьɧ ta minasьt. Ekvaьɧ ojkaьɧ minam juji palt, nete os n̩ohos saɧь juntьs. Jarmak sup juntьs, jarmak tor. An̩ hum ꞩane on̩ꞩi man ati, at vaɧte. - Ti n̩ohos saɧь, jarmak sup, jarmak tor ꞩanen palt toten. Anum tuv minuŋkve at rovi, naŋki ta totijanel. An̩ molal jalum vata humimen palt jaln, an molal taltum semьl uj vьɧьr uj men maɧьs, akv ta janit parsa taɧьl kolas, tene, ajne ꞩajiɧ-sakarьɧ vos taltave, ꞩanen palt toten. Usnete mus vos teɧ vos aji, tenute ul vos holi. An̩ n̩ohos saɧь, jarmak sup, jurmak tor vis, ta minas. Ꞩane palt johtьs, ꞩane ꞩaɧьtas, pьɧe humьɧ jemtum. Asum toh-toh sorumpats amkem vort hul̩tsum. Olimem mis nen tuvьl johtuvesum. An̩ ꞩane palt tot kit man hurьm hotal olas, n̩ohos saɧь, jarmak sup jarmak tore ꞩanen misane - Ti ekvam ketimutave. Tьɧ elmholas olne kolna, taven jiŋkve at rovi. Tuvьl pьɧriꞩ minas, vata hum rumate palt, os an̩ molal parsa os kolasьl, patutьl ꞩakarьɧ-ꞩajiɧ taltuves, os ꞩane palt totves. Pьɧriꞩ ꞩane palt os minas. Ꞩane palt johtьs, kolas paɧ alntaves, sakarьɧ-ꞩajiɧ, pusьn paɧ alntavesьt. An̩ ꞩane palt hun̩t johtumt, (parsa taɧle os ta taltuves. Parsa os ta minas. Tan minamanel atvaɧte, paln sov, n̩ohos parsan taltuvesьt. Ti pusьn ꞩane palt maturьl johtumt ten at vaɧьɧ. An̩ parsa minam juji palt, ꞩane palt kit man hurьm hotal ols, - Ja ti, ꞩanum hosa torum ke olev, os honthatev, an̩ ti usnen mus tenut ti totaslum. Pьɧe ti minas. Nete palt minas. Aniɧlahtasьɧ sipьɧlahtasьɧ, pьɧe ta minas. Eŋkajil̩ huꞩil ꞩane ꞩopitaste. Po̊tьt nas varave, anite eli pal nas unttave. Uljive, vite saɧrave, totave. - Ꞩanin, humle, tenutьl ꞩopitaslьn? - Ꞩanum tenutьl usnete mus tenutьl ꞩopitaslum, eŋkajil, huꞩil ꞩopitaslum. An̩ ta ꞩuneьɧ an ta oleьɧ.