lūu̯ n'ȱrəm ne kāstən ērı̮ɣ. wȯjkan witu̮p tēpəŋ āsnəl sȱsi. sēml̥ witu̮p tēpəŋ Kāsu̮m, sēml̥ witu̮p χulɒŋ Kāsu̮m. sēml̥ witu̮p tēpəŋ Kāsu̮m tɔl'aχt, ne rɔu̯tal jalpəŋ ꞩaχl, χum rɔu̯tal jalpəŋ ꞩaχl kiwərt. liliŋ sɔrni ɔu̯mɒŋ kȯl ūnli. wȯwta jarmak ꞩun'iŋ pit'i kiwərt, wȯwta nuj ꞩun'iŋ pit'i kiwərt tɔχ ūnlimate. χuri sāŋki saɣlam pal'l χū̮ntəli, χuri ɔu̯laχ saɣlam pal'l χū̮ntəli χɔtti māt. lāɣləŋ sāt ūntum kȯl wormaltima, tou̯ləŋ sāt ūntum kȯl wormaltima, n'elm ū̮lil ū̮lila. n'elm ū̮liŋ latɣəl ū̮liɣlanem suı̯ti, sȱp ū̮liŋ latɣəl ū̮lilanem suı̯ti. wȯwta jārmak ꞩun'əŋ pit'inəl kwāli, wȯwta nuj ꞩun’iŋ pit’inəl kwāli. liliŋ sɔrni ɔu̯maŋ kȯl sāmēn jɔ̄mi. takwi ne wāru̮m sɔrniŋ kēmplip jalpəŋ tāɣle n’ɔχsaŋ waŋən num paln χȱ́ptite. takwi ne waru̮m lȯmtəŋ kērpa jɔmas jārmek tɔ̄r sāt ātpa ātəŋ puŋk num paln pinite. at tul’ɒp tul’sən lāɣəln, sɔrnuŋ āmnap kit n’āra at tul’ɒp tul’sən lāɣəln ması̯jaɣe. liliŋ sɔrni ɔu̯mɒŋ kȯl koni paln kwāli. seml̥ witup tepəŋ kāsu̮m ɔ̄we χuml’e mini, tɔχ waɣltite. nule χuml’e mini, tɔχ waɣltite. wȯjkan witu̮p tēpəŋ āsn̥ neɣli, wȯjkan witu̮p χulɒŋ āsn̥ pāti. wȯjkan witu̮p tēpəŋ ās alɣal’ juw, tɔχ jiı̯imate seml̥ witup tēpəŋ taɣtn pāti. seml̥ witu̮p tēpəŋ taɣt alɣal’ jiŋkwə pātəs, tɔχ jiı̯imate ker ū̬sen neı̮ɣli, āχwtas ū̬sen neı̮ɣli. kēr ūs kȯtl’t il jiw̯pa jānı̮ɣ nāŋk ꞩaχl χɔ̄nti, peꞩe pal ke χansaŋ lūu̯ tot χɔ̄nti. at tul’ɒp tu l’ɒŋ kātəl púwi:te. sɔ̇rniŋ lȱspa jalpəŋ ꞩarmatəl pinite. ētpɔs χansaŋ jalpəŋ īnar tarumti. peꞩe pal ke χansaŋ uj sise num paln sɔrniŋ lunt χuril, peꞩe pal ke χansaŋ us sīsen īsi. akw kātētəl sɔrni lȱspa jalpəŋ ꞩermat pūwi, akw kātētəl sɔrniŋ urpɒ jalpəŋ χɔmꞩɒtl pūwi. peꞩe pal ke χansaŋ uje rɔχtuptite, n’arme pal ke χansaŋ uje rɔχtuptite. kēr ūs num paln laplawə, āχw tas ūs num paln laplawə. tēpəŋ tāɣt alɣal’ mini, tarı̮ɣ lāɣəl tȯwıli. kit ja tȯwıpn jɔχti, wȯjkan witu̮p tēpəŋ sakw alɣal’ mini. āɣiŋ pau̯ln jɔχti, pı̮ɣəŋ pau̯ln jɔχti. tȯu̯ləŋ sāt ūntum kȯl tɔt χɔ̄nti, āɣi kasəŋ kȯl tɔt χɔ̄nti, āɣi kasəŋ kȯln ꞩālti. χɔtɒl jɔχne sāt ꞩȯs jɔ̄ŋχi, tuu̯l kɔn kwāli, sisiŋ sisēn jɔ̄mi. peꞩe pal ke χansaŋ uj sisen tāli, n’arme pal ke χansaŋ uj sisen tāli. minne tul χaln laplawə, χajtne tul χaln laplawə. seml̥ witu̮p tēpəŋ kāsu̮m tɔl’ɒχn liliŋ sɔrni ɔu̯mɒŋ kȯln jɔχti ꞩālti.