N’ila kātu̮p japəl kastər ērı̮ɣ. kit wil’tu̮p wil’təŋ jāpəl, n’ila kātu̮p katəŋ jāpəl. Wȯjkan witu̮p tēpəŋ āsnəl sȱsi, Wȯjkan witu̮p χu͕lɒŋ āsnəl sȱsi. sēml̥ witu̮p tēpəŋ sāmas, sēml̥ witu̮p χu̬lɒŋ sāmas tal’aχt. akı̮ jiw̯pɒ janı̮ɣ ur, sēml̥ jiw̯pɒ janı̮ɣ ur kiwərt. n’ar χɔ̄u̯t ɔltum kɔl, n’ar nāŋk ɔltum kɔl kiwərt. sipe jaktən sarị ū̬lum χuji, pu̬ŋke jaktən sarị ū̬lum χuji. tɔt χujimate. ur utꞩi saɣlam pal’ χū̬ntamli, wɔr utꞩi saɣlam pal’ χū̬ntamli. wɔ̇jkan witup tēpəŋ sakwt tou̯ləŋ sāt ūntu̮m kɔl wɔrmaltima, lāɣləŋ sāt ūntu̮m kɔl wɔrmaltima. sawəŋ saχəp χūru̮m kȯnaru̮m tuu̯ pȯjkenem suı̯ti. sawəŋ n’ārɒp χūru̮m kȯnaru̮m tuu̯ pȯkɔnem suı̯ti. sipe jaktən sarị ūlu̮m sājkalɣ, pu̮ŋke jaktən sarị ūlu̮m sājkalɣ. n’ar nāŋk ɔltum kɔl sāmēn jɔ̄mi, n’ar χɔ̄u̯t ɔltum kɔl sāmēn jɔ̄mi. ur misne ꞩan’e jūntum liliŋ sɔrni ɔu̯mɒŋ tāɣle. n’ɔχsɒŋ waŋən num paln χɔ̄ptite, u̬jɒŋ waŋən num paln χɔ̄ptite. sāt atpa atəŋ pu̬ŋk num paln pinite, seml̥ uj supaŋ kente. wı̮ɣr uj jɔmas kente pini, at tul’ɒp tul’ɒŋ lāɣəln wɔr mistne ꞩan’e jūntum. uj kɔt kit n’āra masi, χar kɔt kit n’āra masi. n’ar naŋk ɔltu̮m kɔl koni paln kwāli. n’ar χɔu̯t ɔltu̮m kɔl koni paln kwāli. seml̥ witu̮p tepəŋ sāmas, seml̥ witu̮p χulɒŋ sāmas. ɔwe χuml’e mini, tɔχ waɣltite. nule χuml’e mini, tɔχ waɣltite. wȯjkan witu̮p tepəŋ āsn pāti, ɔwe χuml’e mini, tɔχ waɣltite. nule χuml’e mini, tɔχ waɣltite. seml̥ witu̮p tepəŋ taɣtn pāti, seml̥ witu̮p χulɒŋ taɣtn pāti. tārı̮ɣ lāɣəl kit jā tɔwipn jɔχti, tepəŋ sakw ɔwe χotəl juu̯. tuwl’e kɔjite, nule χotəl juu̯. tuwl’e kɔjite, tɔχ minimate. aɣəŋ pau̯ln jɔχti, tou̯ləŋ sāt ūntum kol tɔt χɔ̄nti. aɣiŋ pāu̯l, pı̮ɣı̮ŋ pāu̯l tou̯ləŋ sāt ūntum kol tɔt χɔ̄nti. pı̮ɣ kāsəŋ koln ꞩālti, āɣi kāsəŋ koln ꞩālti. kit wiltpɒ wil’təŋ jāpəl ꞩalti, n’ila kātup kā’təŋ jāpəl ꞩalti. χɔtɒl jɔ̄χnə χūru̮m ꞩos jɔ̄ŋχi, χɔtɒl jɔ̄χnə n’ila ꞩos jɔ̄ŋχi. āɣi kāsəŋ kol koni paln kwāli, pı̮ɣ kāsəŋ kol koni paln kwāli. sēml̥ witu̮p tēpəŋ sāmas tal’χēn mini. n’ar naŋk ɔltum kɔln ꞩālti, n’ar χɔu̯t ɔltum kɔln ꞩālti.