Akv ekva oli hurьm pьɧ on̩ꞩi. Akv pьɧe araꞩ vatat unli, tot isьltahti, ulam at on̩ꞩi. Akv mat hotal ꞩan̩anel viten minas. Ta kos urhateɧt, at johti vit voŋha sunten minasьt. Vit voŋha suntet vetraьɧ unleьɧ. Takvi atim Vit voŋha suntnьl jola ta ꞩaltam Jajpьɧaɧe nьpьl lavi. ꞩan̩uv kinsuŋkve eri? Hotjut-tuven kinsave. Jajpьɧaɧe laveьɧ - Vit kivern ꞩaltьs, tuvl manurьl hontiluv! Nen, am kv. lavi, kvalɧatēn. am kvalьɧ hosit jola-taratahteɧum Jajpьɧaɧe pes tolьɧ kvalьɧ ta atsьɧ, apꞩiten ti mini, jaŋk voŋhan ti ꞩalti.  Matьr palit jalejum, ti kvalьɧ n̩ovumtaptilum, nen hartēn toh. Tuvl jolal̩ ta ꞩaltas. Jola johtьs kvalьɧ jiven jola - neɧi̊ste, ta minas. Laɧlьl ta jomi Akv mat kolen johtьs. Akv ne oli. Arɧen oln puvlen kol on̩ꞩi. Lavi am ꞩaj pajtejum, puvlen kol paltejum puvlen, uꞩ ꞩaj ajen. Puvluŋkve ta ketves. Puvlen kol takem ti sulilam (saka reɧьŋ) at veriti. Namьl ta kem palteste, nomsi tit vos ꞩarave. Tau tuvl puvlas, top veritas. Juv johtьs. -Ja puvlen kol isьɧlalam?, eka lavi. Tau lavi Top, top hot savatahtasum, nematьr reьɧ at on̩ꞩi. Ꞩaj ajs, hujas, kvals os mini. Akv mat os kolen johtьs. Os akv nē. Os lavi - Am puvlen kol paltejum, naŋ puvlen, am, lavi, ꞩaj pajtejum. Puvlas juv johtьs - Puvlen kol, lavi, reɧьŋ olьs? - Ati, lavi, reьɧ at on̩ꞩis nas jol tujtite, voril̩ voril̩ veritas. Ꞩaj ajs, jola hujas Kvals os minas. Akv mat os koln honthatas kol hontas. Akv ekva takket kolt oli. - Naŋ puvlen, lavi, am puvlen kol paltejum. Naŋ minen, puvlen, am ꞩaj pajtejum. Puvluŋkve jalas, johtьs. - Puvlen kol reɧьŋ olas? - Ati, lavi, nematьr saka reɧьŋ atim. Tau os namьl lavs, puvlen kol saka reɧьŋ ols, voril̩, voril̩ veritas. Ꞩaj ajs, hujas. Kvals noŋh. Ne lavi minken, ꞩanen manurьl katen pattilen? Tau jajpьɧum palt oli. Kole koni pal tamle posas oli, juv at patejn. Oꞩa juntupьl mьɧlum, lavi, Tamle part halnьl oꞩa juntup huril juv ꞩalten. Tuvl juv ꞩaltejn, kur alan haŋhen. Am jajpьɧum ta ꞩirьl oli. Ꞩanen Sьpen ulta perhatim oli. An̩ ꞩanen kolkan hosit jomьɧti, sьpln tot álmatālite. Tau olne hurite jalpiŋ uj hurip. Toh kur alam haŋhejn, avi sunt nupьl ꞩanen almtahti. Ta porat Jalpiŋ uj lavi: - Araꞩet unlum man pьɧьn, tьɧ johtime hurip. An ekva ta l̩un̩ꞩaltahti, - Manarьl tьɧ totave. Kur pui palt siraj oli. Naŋ ti siraj vujeln. Hurmit avi sunten totne porat i saɧrapeln. Tuvl kos mana kem vos lavi - saɧrapeln, ul saɧrapeln! Ta minas an̩. Minas, sol̩ tuv johtьs. Sol̩ part posas oli. Oꞩa juntup huril̩ juv ꞩaltьs. Kolen juv ꞩaltьs, kur alan haŋhьs. Ꞩane nejlis. Ꞩane ꞩьpluvet jalpiŋ uj oli. Avi sunten johtalas, paɧle joŋhas. Jalpiŋ uj lavs: - Araꞩet unlane man̩ pьɧьn tьɧ johtum hurip. An̩ ekva ta l̩un̩ꞩaltahtьs - Manaren ti̊ɧ totave! Kitьntьɧ avi sunten os jis paɧle joŋhime porat os lavs. - Man̩ pьɧьn ꞩar tьɧ johtume hurip! Ta porat tau n̩unsitalas, siraj ti almajaste. Hormintьɧ avi nupьl os nejlis. Avin alumtalves, paɧle joŋhme porat os lavi - Atim, lavi, man̩ pьɧьn sol̩ johtume hurip. Ta porat ekva os ta l̩un̩ꞩaltahti - Manarn tьɧ totave, mā saka hosa! Pьɧriꞩn jalpiŋ uj sirajil ta saɧrapaves. Met mahmane roŋheɧt: - Os saɧreln, os saɧreln! Tau vasьɧ at saɧraste. Ꞩane aniɧlaste Tuvl sorьŋ tep maɧьŋ tep tittuves. Tuvl ꞩane puŋk sovenьl hosheste. Hosheste, hosheste, tuvl maniɧ jemtьs. Ꞩepen puvtmaste. Juvle ta minas. Hosa minas, an̩ haniꞩtim nete palt johtьs. Puŋk sovenel puveste, hosheste, hosheste, maniɧ jemtьs. Ꞩepen puvtmaste. Os minas. Os akv nete palt johtьs. Os puŋk sovenel puveste os hosheste, maniɧ jemtьs ꞩepen maɧьste. Os ta minas Hosa minas os jujoul nete palt johtьs. Os puŋk sóvēnьl puveste, hosheste, maniɧ jemtьs, ꞩepen maɧьste. Os minas. Kvalɧe palt johtьs. Numi ouln ꞩane neɧis, ta joli paln akv ne nēɧьs, ta joli paln kitit ne nēɧьs, ta joli paln hurmit ne nēɧьs. Tuvl ta joli paln takvi néɧhātas. Tuvl kvalьɧ ta hoshaltaste. Tuvl jajpьɧaɧe ta hartuŋkve patsьɧ. Ta hartsьɧ. Takvi noŋh nejluŋkve jemtьs kvalьɧ ta jaktapaves. Ta jola ta pavars minas. Jola pats, noŋh manaren totave? Josuj jalasi tit - Anum noŋh toteln! Am lavi manurьl noŋ totilum. Peꞩ n̩ovьl lomt ke jaktejn tene maɧьs totilum. Jaktejum lavi. Josuj sisen ta untьs. Ta mini, ta noŋhal̩ ta totave. Noŋhal akv ti palit, i jolal' akv ta palit aritas. Josuj lavi - N̩ovьl anum majen! Peꞩenьl jaktьs, ta mise, noŋh patsьɧ. Noŋh patsьɧ. Josuj ojka n̩ovьl kon ájtentāste, jakum māten akv tuv hanlasten. Jomas ulum varsьɧ, Josuj ojka ta minas. Tau juv minas Juv johtьs. Jajpьɧaɧe ꞩasalasaɧe An̩ hurьm, nete jot takvi ta oli. Ta holas!