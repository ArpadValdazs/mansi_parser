kēr sāli ūı̯ moı̯t. an χum ı̯aɣāɣitēntəl ɔ̄lèı̮ɣ. ı̯aɣāɣite kēr sāli ūı̯ χumı̮ɣ ɔ̄ńꞩite. āpꞩite lāwi - am sar wɔ̄rn ı̯aleɣ͕ŭm. wɔ̄rn ta minas. wɔ̄rn minas, akw māt sunsi; sɔ̄u̯r sultɣali. tau̯ ta lakwꞩite. akw ert sɔ̄w̯r lāwi - tēχam, anŭm ul alèln! am naŋən ı̯urꞩχateɣŭm - ı̯a, naŋ ı̯urꞩχà:tən ı̯uw̯ ta minası̮ɣ. tawèn ta ı̯urꞩ χatɒs. aku̯ ı̯ot ı̯uu̯ ta minası̮ɣ. ı̯uu̯ minası̮ɣ, ı̯un χūlsı̮ɣ. χolit akwı̯ot wɔ̄rs ta minası̮ɣ. akw māt ɔ̄χsɒr ı̯ɔ̄mı̮ɣti. lakwsite lakwsalite. akw ert ɔ̄χsar ɔ̄ı̯ka lāwi - e-e, tēχam, anŭm ul alèln! am naŋən ı̯urꞩateɣŭm. - ı̯a, ta, naŋ ı̯urꞩχaten. tawēn ta ı̯urꞩχatɒs. ı̯uu̯ ta minasət. ı̯uu̯ minasət ı̯un χulsət. χolitanı̮ɣ ı̯ēmtəs, ɔ̄s ta minasət. akw māt tūlmaχ ɔ̄ı̯ka ı̯ɔ̄mı̮ɣti. ɔ̄s lakwsiı̯anəl. akw ert ɔ̄s tı̮ɣl'e aŋkwatɒs - e, χuma, χuma, anum ul alelèn. am nanan ı̯urꞩχateɣŭm - ı̯a, naŋ manau̯n ı̯urꞩχatən, ı̯uw=mineu̯! ı̯uu̯ ta mi nasət. ı̯uu̯ ı̯oχtesət. ɔ̄s ta χūlsət. χolit ɔ̄s wɔ̄rn ta minasət. akw māt lēu̯ ižwer ı̯ɔ̄mı̮ɣti. ɔ̄s ti lakwsa:we. tı̮ɣl'e aŋkwatɒs, tan nupəlanəl sunsi, lāwi - ei, χuma, anum ul alelen. am nanan ı̯urꞩχateɣŭm. - ı̯a, naŋ, laweɣt, ı̯urꞩχàtən manawn ı̯urt ēri. ı̯uu̯ ta minasət. ı̯uu̯ ı̯oχ tesət, ı̯un χūlsət. χolit kwalsət. χuma, ɔ̄s wɔ̄rn ı̯alew. an χum iŋt tɔ̄u̯li. ta minasət. wɔ̄rn minasət. akw māt tɔ̄rəw ı̯ɔ̄mı̮ɣti. tɔ̄rəw ɔ̄ı̯ka lakwsaliı̯anəl. akw ert tan nupə lanəl sunsi - eı̯, χuma, tai manər wāriı̯en? anŭm alūŋkwe kusiı̯en-a? anum ul alelen. am nan palten ı̯urꞩχateɣŭm. - ı̯a naŋ, laweɣt, ı̯úrꞩχatən. ta ı̯urꞩχaitəs. - ı̯a, ı̯uu̯ minew. ı̯uw̯ ɔ̄s ta minasət. ı̯uu̯ ı̯oχtesət ı̯un ɔ̄s χūlsət. χolitanı̮ɣ ı̯ēmtəs, ɔ̄s wɔ̄rn minasət. akw mat sunseɣt, raꞩ ı̯omı̮ɣti ɔ̄s lakwsite. - tēχam, tēχam, lawi, anum ul aleln. am nanan ı̯urꞩχateɣŭm. - naŋ ı̯urꞩχa:tən, laweɣt. ta ı̯urꞩχa:tɒs. ı̯uu̯ ta mina:sət ı̯uu̯ minasət, ı̯uu̯ ı̯oχtəsət, ı̯un ta χūlsət. χolit kwalsət, ı̯a, laweɣt, ɔ̄s wɔ̄rn ı̯alew ɔ̄s wɔ̄rn ta minasət. akw mat sɔ̄rp ɔ̄ı̯ka ı̯ȯmı̮ɣti. ta lakwsaliı̯anəl. akw ert tan nuplanəl ta āŋkwatɒs. lāwi - anum ul ālelen. am nanan ı̯urꞩχateɣŭm - ı̯a, lāweɣt, naŋ ı̯urꞩχa:tən tananəlna ta ı̯urꞩχaitɒs. ı̯uu̯ ta minasət. ta ɔ̄leɣt. uı̯t kona = ı̯uu̯ ta ı̯alēɣt. ta ı̯onɣeɣt, ta χopəlteɣt, ta ı̯oŋχərteɣt. ı̯aɣāɣite akw ert lawi - e, lawi, manər potəlma! ti manrı̮ɣ ta atum utane totum utane. potəlma wā reɣt! akw ert ı̯aɣāɣite āɣməl ti ı̯ēmtəs. lāwi: - tot, lāwi, sat pis kēr awip ampar tot ɔ̄li. tuu̯ ı̯alen, sat pis ker āwip ampar pattan tuu̯ ꞩalten. kolas ńakw tot ɔ̄li. ta ti, lāwi, ńarten. tuwəl am paltum toten. am ta ti teɣŭm, pusmeɣum. tuwl ta minasət. minasət, tuu̯ ı̯oχtesət. - ı̯a, sāt pis āwi manurəl pun siı̯anuu̯? koni pis āwi χasumtasanəl sāt āwi pussən ta pūsχatsət. ı̯uu̯ ta ꞩaltsət. ı̯uu̯ ꞩaltsət uı̯ane kol kanna ı̯ol ta χuı̯ lı̮ɣtasət. tau̯ kolas ta ńarti. mat ı̯anı̮ɣ mat χuriɣ ɔ̄ńꞩɒs, ta tāɣintɒs. kon ta kwālapɒs. tau̯ kon kwālapakēte sāt āwi pussən lap ta pant χatsət. - eɣe, lawi, manər ı̯anı̮ɣ karek. ań uı̯anum, ı̯un ta nārɒptawesət. manurəl kon pattiı̯anum. nemat piꞩum at ārtmi. ań ı̯uu̯ ı̯oχteɣum, taχ kēr sāli ūı̯n ta ala wem taχ. kolɒs χurɣe alməs, ı̯uu̯ ta minas. ań uı̯ane tuu̯ ta χul'tsət. ı̯uu̯ ı̯oχtəs ań ı̯aɣāɣite iŋ aɣməŋ kolas ńakwəl ta tittite, ti tittiste, ti pusməs. - a, lāwi, sɔ̄l' ı̯omas ɔ̄lnete. ań tesŭm, ti pusməsŭm. akw ērt kēr sali uı̯ ti ı̯oχtəs. ı̯oχtəs, lāwi: - ti taı̯apilum! - naŋ - anum manurəl taı̯apilən saka pāŋkəŋ ɔ̄sum. am lāwi pańan ı̯aleɣŭm. χot lou̯tχateɣŭm. anŭm uꞩ taı̯apeln pańan ta minas. pańan minas, ta lou̯tχati. loutχatimete akw ert isnasnəl χulaχ ı̯uu̯ āŋkwatɒs. lāwi - ań tot χul'tum ūı̯anən an kit āwi sakwatawes. χulaχe ta minas, tuu̯ ta lou̯tχati. akw ert kēr sāli uı̯ ı̯oχtəs isnasnəl ı̯uu̯ āŋ kwātɒs - manər ti palit lou̯tχa teɣən? mol'ɒχ, lāwi. - sar laꞩ, laꞩ, lāwi, ti asteɣŭm moꞩ lȯu̯tχatɒs, tuu̯l supane masapɒs, kon ta kwalapɒs. - sar lāꞩal, uı̯e nupəl lāwi. kēr aŋkwal ta l'uli. am kēr āŋkwal, puŋken nɔ̄ŋχ χaŋχeɣŭm. sat ērı̮ɣ ɔ̄ńꞩeɣŭm. taı̯anum erɣiı̯anum. naŋ ker aŋkwal tittn χɔ̄ni χuı̯en. sūpən palı̮ɣχarteln am ērɣanum ɔ̄ı̯iɣpeɣt, am sūp asən tuu̯ porı̮ɣmeɣŭm. tuu̯ minas, kēr aŋkwaln nɔŋχ ta χāŋχəs. - naŋ χuı̯en kēr āŋkwal tittn χuı̯en χɔ̄ni. sūpən pal=χarteln. am ērɣŭm ɔ̄ı̯iɣpi, tuu̯ porı̮ɣ meɣŭm. ta ērɣi. akw ērt ērɣimete χulaχ ti ı̯oχtəs. χulɒs ı̯oχtəs, lāwi: - ań ūı̯an kon patuŋkwe ti ı̯ēmtsət akw āwi arı̮ɣtɒs. χɔ̄t āwi sak watamt. tau̯ tai ta ērɣi. sāt erı̮ɣ mol'aχ χuń ɔ̄ı̯iɣpeɣt. kēr sāli ūı̯ ta χuı̯i, sūpe pal=χartim. akw ērt χulɒχ ɔ̄s ti ı̯oχtəs. - ań, lawi, moꞩ ērt ti neı̮ɣla peɣt! akw ērt sunsi, ta neı̮ɣlapasət. ı̯oχtı̮ɣpasət, ań kēr āŋkwal titt χuı̯am ut sāt lomtiɣ ta manumtawes. tuu̯ ı̯ol ta waɣlɒs, ūı̯ane palt. tuwl' nor ul'a paltsət. ań pol'iɣ maniɣtim lomtane ul'an ta paltwesət. ul'an paltsanəl, ta ꞩarwes. tan χot akw ı̯ot ta ı̯alaseɣt ı̯aɣāɣite ı̯un ɔ̄li, ı̯un ɔ̄li, akw ērt kēr sāli ūı̯ ꞩaritime āraꞩn tuu̯ minās. ta āraꞩt ta rau̯tite, ta kinsite. akw ert KSU ańꞩar puŋk ti χɔ̄ntaste. ta wiste, ı̯uu̯ ta totɒste. ı̯uw̯ totɒste, apꞩite osma ı̯oli palt tuu̯ pinɒste. akw ērt apꞩite ı̯uu̯ ı̯oχtəs. ētimɒs, ı̯ol ta χuı̯ɒs. ēti χuı̯mēte KSU ańꞩar puŋke pal'=às, ta pēlwès. pal' as pēlwès ta χolɒs. sorum patəs. ı̯aɣaɣitèn ta totwès kuꞩńèꞩ pālt. kusn. pālt totwes, kēr pȯꞩka kiwərn pinwès lap ta rātwes. āsna nal=pȯwartawès. asna nal-pȯwartawès, ı̯āŋk wɔ̄nχa sāɣrŭwès. tuu̯ witn ta táratawès. witn ta taratawès, χottal' ta nātawe. ań ɔ̄lum mātet. ūı̯ane, sāt ūı̯ χɔ̄t ı̯alasasət, tuu̯l ı̯uu̯ ı̯oχtèsət, ɔ̄tranəl āt'im. l'ɔ̄ŋχ ı̯ās χɔ̄sit ta χaı̯teɣt, atin taχteɣt, ta kinseɣt. akw ērt tūlmaχ lāwi: - tı̮ɣ ti totime, āte ti pāsi. ti l'ɔ̄ŋχ χɔ̄sit ti totime. ta l'ɔ̄ŋχ χosit ta kɔ̄ı̯anəl. ta kɔ̄ı̯anəl, ı̯āŋk wɔ̄ŋχan ı̯oχ tesət. tı̮ɣəl witna ti tārti me. kinsuŋkwe ta patsət. ı̯aŋk tāra ta atintiı̯anəl. kisχateɣt. ta kos kinseɣt. alɣal' mineɣt , lȯŋχal' mineɣt. ta kos kinsèɣt. akw ērt tūlmaχ nupəl lāweɣt: - naŋ pēnɣən, tūlmaχ ta pēnɣi. kāte toχ tāı̮ɣmatwes, ta pēnɣi. ı̯āŋk ātinti. - ti ı̯assa, lāwi, ı̯oln ti ɔ̄li. āte, lawi, pāsi. tuwl ı̯aŋk sakwatuŋkwe ta patsət. ton konsəl konsi, ton puŋkəl puri. ākw ērt as ti ı̯emtəs. ı̯āŋk tura ti pásat:sanəl. tara, pasatzsanəl, man siməŋı̮ɣ ti ı̯ēmtsət ta lɔ̄ŋɣitaχteɣt. akw ērt pȯꞩka pōꞩka nɔ̄ŋχ lēwatan ı̯anit as ti ı̯ēmtəs. nɔ̄ŋχ ti χartsanəl sɔ̄rt ɔ̄ı̯ka ańtəl nɔ̄ŋχ amartawès. powartawès. wātan paɣ tā pȯwartawès. - ı̯a, ta, laweɣt, manurəl pȯl'iɣ sakwatiluw! ta kos pureɣt, lɔnχitaxteɣt. kēr pȯꞩka χum wariı̯anəl? tɔ̄rewn ꞩaχnil kos ı̯unı̮ɣtalàwe, nas lipńati. nēm χotum ta wā riı̯anəl. ēla mini, ta ꞩūlin ti, puŋk pattal kos l'ēŋkta site, puŋke χot wolkati at sakwali. akw ert sɔ̄rup ɔ̄ı̯ka lāwi - sar lāꞩɒl, ńawramt, am, lāwi. - poꞩka takəꞩ pinelen, pattate tı̮ɣl'e l'al't. tuwəl sɔ̄rup ɔ̇̄ı̯ka ēla ta minas. ta sūlintɒs. ań pȯꞩka pattate ān'təl ta l'ēŋktasaste. pūꞩku pattate sɔ̄rup an'təl tāra pēlwes. ań as ı̯ēmtəs. manı̮ɣtaŋkwe ta tultı̮ɣ puχtasət. ta manı̮ɣ teɣt, pureɣt. akw ti ꞩos ı̯anɣı̮ɣ ti manliɣ tasanəl. koꞩaı̯anəl kon ti lēwmatsanəl. lēwmatsanəl, sunseɣt: - a manurəl alwes? alim māte χɔ̄t ɔ̄li sar! ta sunsiɣliı̯anəl akw ert pal'= asèt ti χɔ̄ntsanəl, KSU. ańꞩɒr puŋk to l'ul'i. tuwəl lāweɣt - ı̯a manurəl ı̯altaptiluw̯? sipɣiluw, lāweɣt, wēk, leı̮ɣ mati. sɔ̄rup ɔ̄ı̯ka ta sipɣi. sipɣəs, sipɣəs, akw ērt ta leı̮ɣmatɒs. ta leı̮ɣmatɒs, tuu̯ turèn ta pelχa:tɒs. takwi ta raɣatɒs, sɔ̄rŭp ɔ̄ı̯ka. ań kȯꞩı̯anəl nɔŋχ ta ı̯altəs. ı̯a ta lāwi, sɔ̄rup ɔ̄ı̯ka nɔŋχ ı̯altuptaŋkwe ēri. sɔ̄rup ɔ̄ı̯ka anum ēri. tuwəl tɔ̄rew sipɣuŋkwe pats. tɔ̄rew ta raɣatəs. sɔ̄rŭp ɔ̄ı̯ka ŋɔ̄ŋχ ı̯altəs. ɔ̄s motan sipɣuŋkwe ta pats. l'eu̯ ı̱ꞩwer sipɣi. ań tau̯ turèn ta pelχa tɒs. l'ēw̯ iꞩwer ɔs ta raɣatəs: tɔ̄rəw ɔ̄ı̯ka nɔ̄ŋχ ı̯altəs. tuwəl raꞩ ɔ̄ı̯ka sipɣuŋkwe pats. ɔs raꞩ ɔ̄ı̯ka, tau̯ sipɣi. sipɣəs, sipɣəs, ɔ̄s tawén ta pēlχa:tɒs. l'ēw iꞩwer ŋɔ̄ŋχ ı̯altəs. ɔ̄s tūlmɒχ ɔ̄ı̯ka sipɣi. tawèn ta pelχa:tɒs. ɔ̄s tūlmaχ ɔı̯ka ı̯ol ta raɣatɒs. ań ɔs ɔ̄χsɒr, tau̯ sipɣi. ɔs ɔ̄χsɒr ɔ̄ı̯ka tur χɔ̄sit ta pēlwès, ta raɣatɒs. tulmɒχ ɔ̄ı̯ka nɔŋχ ta ı̯altəs. - touli, laweɣt, mat χɔ̄məl, wos χuı̯i! - āt'i, koꞩaı̯e, lawė. uı̯ŭm ēri. χotum lawi ɔs nɔŋχ ı̯al tupte:len uı̯um ēri. tuwl sɔ̄wr lāwi: - minen, ı̯alen, anum χāpɣa puŋna sup tı̮ɣ totelen. puŋna sup ta totwès. ɔ̄χsɒr ɔ̄ı̯ka n'ol tal'aχn tuw̯ ta pinwəs. sɔ̄wər ta sipɣi. sipɣa:si, χapɣa puŋna sup=saina tuw ꞩeltum taχti. ɔ̄s sipɣasi, ɔ̄s ꞩeltumtaχti. χurmintı̮ɣ sipɣa:sɒs. KSU ańꞩɒr puŋk χapɣa puŋna supən tuw pēlχatɒs. ań pusən ta liliŋı̮ɣ ı̯ēmtsət. koꞩaı̯ ɔs ı̯altŭptawes. ı̯uu̯ ta minasət. ań molal ɔ̄lŭm pau̯lanəln ı̯uu̯ ta minasət. ı̯uu̯ ı̯oχtesət, ı̯aɣāɣite ı̯un ɔ̄li. ań āpꞩitēn wȯı̯wès kat pattaɣenəl kol noretn ker sol'il ta ı̯anı̮ɣtawes. samaɣe turn puu̯tmawesı̮ɣ. kit samaɣe akw palèn ꞩaı̯ ani unttuwes, mot palèn ɔ̄s ꞩaı̯ uni unttuwes. sam witaɣe tuw wos ꞩurɣeı̮ɣ. Ker SU nupəl sime ke ꞩarɣi, KSU nupəl unttum ꞩaı̯ āni, saw̯na wos ꞩurɣawe am nupəlum sime ke ꞩārɣi, am ꞩaı̯ anim sau̯na wos ꞩurɣawe. KSU. nupəl sau̯ ꞩarɣi. tau̯ nupəle sime ꞩārɣi. āpꞩite nupəl moꞩa ꞩarɣi. ul'a paltwes, ul'an ta woꞩkasawes. nul ta pāltwes ker sol'aɣenəl χɔ̄t manumtawes ul'an ta pāltwes. ta χum uı̯anetəl ań ta ɔ̄li, ań ta ꞩuńi.